[
  {
    "Id": 1,
    "Name": "กรินดี้โลว์ (Grindylow)",
    "Description": "ชื่อ : กรินดี้โลว์ (Grindylow)\nสีตา : เหลือง ขาว เขียว\nสีผิว : เขียวขี้ม้าออกไปทางซีด\nถิ่นกำเนิด : ทะเลสาบทั่วเกาะบริเตนใหญ่และไอร์แลนด์\nลักษณะเด่น : มีเขาแหลมเล็กบนหัว ลักษณะก้าวร้าว อาศัยในน้ำ กินเนื้อเป็นอาหาร\nขนาดตัวโตเต็มวัย : เล็กกว่าห้าฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ชาวเงือก, ศาสตร์มืด\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nกรินดี้โลว์ เป็นปีศาจน้ำตัวสีเขียวซีดและมีเขา พบได้ตามทะเลสาบทั่วอังกฤษและไอร์แลนด์ กินปลาตัวเล็กและตะไคร่น้ำเป็นอาหาร อย่างไรก็ตาม ในบางครั้งพวกมันก็กินมนุษย์ (ด้วยเหตุนี้จึงถูกจัดให้เป็นสิ่งมีชีวิตที่เกี่ยวข้องกับศาสตร์มืด) กรินดี้โลว์ดุร้ายกับพ่อมดและมักเกิ้ลพอ ๆ กัน แต่ชาวเงือกจะทำให้พวกมันเชื่องได้ ชาวเงือกจึงมักเลี้ยงกรินดี้โลว์ไว้เป็นสัตว์เลี้ยง กรินดี้โลว์มีนิ้วที่ยาวมาก ซึ่งแม้จะใช้ยึดจับอะไรได้เหนียวแน่น แต่ก็เปราะและหักได้ง่ายดาย\n\nพ่อมดแม่มดมักใช้คาถาแทงปฏัก รับมือกับพวกปีศาจน้ำตัวเขียว เนื่องจากคาถามีผลบังคับให้คนหรือสิ่งของนั้น ๆ ปล่อยสิ่งที่ฉวยหรือกำไว้ด้วยการปล่อยประกายเป็นไฟ ใช้ได้ทั้งบนบกและใต้น้ำ หากใช้ใต้น้ำประกายไฟจะถูกเปลี่ยนเป็นน้ำร้อนแทน\n\nกรินดี้โลว์มีชื่อเรียกที่แตกต่างกันไปในแต่ละพื้นที่ อาทิเช่น “โพลลี่วิกเกิล” ในเมืองอิลคลีย์ หรือ “แคนดี้โพล” ในแถบหมู่บ้านแคทเทิลเวลล์ เมืองยอร์กเชียร์ และ “จาร์วิส” ในเมืองเชฟฟิลด์"
  },
  {
    "Id": 2,
    "Name": "กริฟฟิน (Griffin)",
    "Description": "ชื่อ : กริฟฟิน (Griffin)\nสายพันธุ์ที่เกี่ยวข้อง : ฮิปโปกริฟฟ์\nสีตา : เหลือง\nสีขน : น้ำตาลอมเหลือง\nสีขนคลุมตัว : น้ำตาลและขาว\nถิ่นกำเนิด : กรีซ\nลักษณะเด่น : มีหัวเป็นนกอินทรียักษ์ ลําตัวและขาคู่หลังเป็นสิงโต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nกริฟฟิน มีถิ่นกําเนิดในกรีซ ขาคู่หน้าและหัวเป็นนกอินทรียักษ์ ลําตัวและขาคู่หลังเป็นสิงโต พ่อมดมักให้กริฟฟินคอยเฝ้าสมบัติ เช่นเดียวกับสฟิงซ์ แม้ว่ากริฟฟินจะดุร้าย แต่พ่อมดที่เก่งกาจจํานวนหนึ่งก็ปราบมันลงได้ กริฟฟินกินเนื้อดิบ ๆ เป็นอาหาร"
  },
  {
    "Id": 3,
    "Name": "กลัมบัมเบิล (Glumbumble)",
    "Description": "ชื่อ : กลัมบัมเบิล (Glumbumble)\nสีผิว : เทา\nถิ่นกำเนิด : แถบยุโรปตอนเหนือ\nลักษณะเด่น : แมลงบินได้ ตัวสีเทา มีขนปุกปุย\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nกลัมบัมเบิล (Glumbumble) พบได้ในแถบยุโรปตอนเหนือ เป็นแมลงบินได้ ตัวสีเทาขนปุกปุย มันจะผลิตน้ำหวานที่มีสรรพคุณช่วยลดความเศร้าสร้อยได้ น้ำหวานนี้ใช้เป็นยาแก้โรคประสาทที่เกิดจากการกินใบอะลิฮอตซีเข้าไป บางครั้งกลัมบัมเบิลอาจบุกเข้าไปอยู่ในรังผึ้ง ทำให้น้ำผึ้งมีสรรพคุณแปลก ๆ กลัมบัมเบิลมักทำรังอยู่ตามที่มืด ๆ ห่างไกลจากผู้คน เช่น ตามโพรงต้นไม้และถ้ำ มันกินต้นตำแยเป็นอาหาร\n\nในปี ค.ศ. 1989-1990 ชั้นเรียนวิชาดูแลสัตว์วิเศษของโรงเรียนฮอกวอตส์ ได้นำกลัมบัมเบิลมาเป็นหนึ่งในบทเรียนสำหรับนักเรียนชั้นปีที่หก โดยมีวิลเฮลมิน่า กรับบลี-แพลงก์ อาจารย์ดูแลสัตว์วิเศษในขณะนั้นเป็นผู้สอน"
  },
  {
    "Id": 4,
    "Name": "กัปปะ (Kappa)",
    "Description": "ชื่อ : กัปปะ (Kappa)\nสีผิว : มีเกล็ด\nถิ่นกำเนิด : ญี่ปุ่น\nลักษณะเด่น : มีแอ่งเว้าใส่น้ำอยู่กลางกระหม่อม กินเลือดมนุษย์\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ศาสตร์มืด\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\nกัปปะ เป็นปีศาจน้ำญี่ปุ่น อาศัยอยู่ตามบ่อน้ำตื้น ๆ และแม่น้ำ คนมักจะมองว่ากัปปะคล้ายลิง แต่มีเกล็ดปลาอยู่ตามตัวแทนที่จะเป็นขน และมีแอ่งเว้าใส่น้ำอยู่กลางกระหม่อม\n\nกัปปะกินเลือดมนุษย์ แต่ถ้าโยนแตงกวาที่สลักชื่อคนให้มัน กัปปะก็จะไม่ทําร้ายคนคนนั้น เมื่อเผชิญหน้ากัปปะ พ่อมดควรล่อหลอกให้มันโค้งตัวลง ซึ่งจะทําให้น้ำที่อยู่บนหัวหกลงมา แล้วกัปปะก็จะสูญสิ้นเรี่ยวแรงทั้งหมด"
  },
  {
    "Id": 5,
    "Name": "แกรปฮอร์น (Graphorn)",
    "Description": "ชื่อ : แกรปฮอร์น (Graphorn)\nสีผิว : ม่วงอมเทา\nถิ่นกำเนิด : พบได้ตามพื้นที่ภูเขาในยุโรป\nลักษณะเด่น : มีเขาสีทองที่ยาวและแหลมคม หลังค่อม เท้าข้างละสี่นิ้ว ก้าวร้าวและเป็นอันตราย ป้องกันเวทมนตร์คาถาส่วนใหญ่ได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : โทรลล์\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ใกล้สูญพันธุ์ (ปี ค.ศ. 1920), ยังคงมีอยู่ (ปี ค.ศ. 2020)\n\n\nแกรปฮอร์น พบได้ตามพื้นที่ภูเขาในยุโรป ร่างกายใหญ่โต ผิวสีม่วงเทา หลังค่อม มีเขายาวและแหลมคมมากสองเขา ตีนใหญ่โตมีนิ้วข้างละสี่นิ้ว และมีนิสัยดุร้ายตามธรรมชาติ บางครั้งอาจเห็นโทรลล์ภูเขาขี่หลังตัวแกรปฮอร์น แต่ฝ่ายหลังจะไม่ค่อยชอบใจนักที่มีผู้พยายามทําให้มันเชื่อง จึงเป็นเรื่องปกติที่จะเห็นโทรลล์มีบาดแผลเต็มตัวจากฝีมือของแกรปฮอร์น เขาแกรปฮอร์นที่บดเป็นผงแล้วใช้ปรุงยาได้หลายชนิด แต่ก็มีราคาแพงลิบเพราะได้มาอย่างยากลําบาก หนังแกรปฮอร์นเหนียวยิ่งกว่าหนังมังกร และป้องกันเวทมนตร์คาถาส่วนใหญ่ได้"
  },
  {
    "Id": 6,
    "Name": "ครัป (Crup)",
    "Description": "ชื่อ : ครัป (Crup)\nสายพันธุ์ที่เกี่ยวข้อง : สุนัข\nสีขน : ขาวและน้ำตาล\nถิ่นกำเนิด : ทางตะวันออกเฉียงใต้ของอังกฤษ\nลักษณะเด่น : มีลักษณะคล้ายสุนัขพันธุ์แจ็กรัสเซลล์เทอร์เรียร์ หางเป็นง่าม ซื่อสัตย์ต่อพ่อมดแม่มดมาก เป็นศัตรูกับมักเกิ้ลและสควิบ นักเขมือบตัวยง\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ผู้วิเศษ\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nครัป มีต้นกําเนิดอยู่ทางตะวันออกเฉียงใต้ของอังกฤษ รูปร่างคล้ายคลึงกับสุนัขพันธุ์แจ็ครัสเซลล์เทอร์เรียร์มาก ยกเว้นหางซึ่งเป็นง่าม ๆ ครัปแทบจะเรียกได้ว่าเป็นสุนัขของพ่อมดโดยแท้ เพราะมันซื่อสัตย์ต่อพ่อมดมากและดุร้ายต่อมักเกิ้ลที่สุด ครัปเป็นนักเขมือบตัวยง กินทุกอย่างตั้งแต่ตัวโนมไปถึงยางรถยนต์เก่า ๆ พ่อมดอาจขอใบอนุญาตเลี้ยงครัปได้จากกองออกระเบียบและควบคุมสัตว์วิเศษ โดยต้องผ่านการทดสอบง่าย ๆ เพื่อพิสูจน์ว่าผู้ขอควบคุมดูแลครัปได้อยู่ในบริเวณที่มีมักเกิ้ลอาศัยอยู่ เจ้าของครัปมีหน้าที่ตามกฎหมายที่จะต้องกําจัดหางของมันด้วยคาถาตัด ที่ไม่ทําให้เกิดความเจ็บปวดเมื่อครัปมีอายุได้หกถึงแปดสัปดาห์ เพื่อไม่ให้พวกมักเกิ้ลสังเกตเห็น"
  },
  {
    "Id": 7,
    "Name": "ควินทาเพด (Quintaped)",
    "Description": "ชื่อ : ควินทาเพด (Quintaped)\nชื่อเรียกอื่น : แมกบูนขนดก (Hairy MacBoons)\nสีขน : น้ำตาลแดง\nถิ่นกำเนิด : เกาะเดรียร์ นอกแหลมตอนเหนือสุดของสกอตแลนด์\nลักษณะเด่น : ร่างกายเตี้ยม่อต้อ มีห้าขา ชื่นชอบเนื้อมนุษย์เป็นพิเศษ อันตรายมาก\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต อันตรายระดับเพชรฆาต/ ไม่สามารถฝึกหรือเลี้ยงไว้ในครัวเรือนได้เลย (XXXXX)\nสถานะ : ยังคงมีอยู่\n\n\nควินทาเพด เป็นสัตว์กินเนื้อที่อันตรายมาก ชื่นชอบเนื้อมนุษย์เป็นพิเศษ ร่างกายที่เตี้ยม่อต้อและขาทั้งห้ามีขนสีน้ำตาลแดงขึ้นอยู่ดกหนา ขาแต่ละข้างมีตีนบิดผิดรูป ควินทาเพดพบได้เฉพาะที่เกาะเดรียร์นอกแหลมตอนเหนือสุดของสกอตแลนด์ ด้วยเหตุนี้เกาะเดรียร์จึงถูกทำให้ไม่ปรากฏในแผนที่\n\nมีตำนานว่าครั้งหนึ่งบนเกาะเดรียร์เคยมีครอบครัวพ่อมดอาศัยอยู่สองครอบครัว คือตระกูลแมกคลีเวิร์ตและตระกูลแมกบูน การดวลด้วยความเมามายระหว่างดูกอลด์ ประมุขตระกูลแมกคลีเวิร์ต กับควินเทียส ประมุขตระกูลแมกบูน คาดว่าสิ้นสุดลงด้วยความตายของดูกอลด์ ตำนานเล่าว่า เพื่อเป็นการแก้แค้น กลุ่มพ่อมดตระกูลแมกคลีเวิร์ตได้เข้าล้อมบ้านตระกูลแมกบูนในคืนหนึ่ง แล้วสาปให้ตระกูลแมกบูนทุกคนกลายร่างเป็นสัตว์ใหญ่ห้าขา แต่พวกแมกคลีเวิร์ตก็รู้ตัวเมื่อสายว่าตระกูลแมกบูนที่แปลงร่างแล้วนั้น อันตรายมากกว่าเดิมเสียอีก (ตระกูลแมกบูนมีชื่อเสียงเรื่องใช้เวทมนตร์ในทางไม่เหมาะสม) ยิ่งกว่านั้นพวกแมกบูนเองก็ยังต่อต้านความพยายามใด ๆ ที่จะเปลี่ยนพวกเขากลับเป็นมนุษย์ แล้วก็ฆ่าตระกูลแมกคลีเวิร์ตทุกคนจนไม่เหลือมนุษย์บนเกาะ ตอนนั้นเองที่พวกแมกบูนรู้ตัวว่า เมื่อไม่เหลือใครที่ใช้ไม้กายสิทธิ์ได้ พวกตนก็ต้องอยู่ในร่างสัตว์ตลอดไป\n\nนิทานเรื่องนี้จะจริงหรือไม่ไม่มีใครรู้ ไม่มีคนตระกูลแมกคลีเวิร์ตหรือแมกบูน รอดชีวิตมาเล่าเรื่องที่เกิดขึ้นกับบรรพบุรุษของตนให้เราฟัง ตัวควินทาเพดเองก็พูดไม่ได้และจะต่อต้านอย่างแข็งขัน เมื่อกองออกระเบียบและควบคุมสัตว์วิเศษพยายามทุกวิถีทาง ที่จะจับตัวมันมาลองเสกให้กลับเป็นมนุษย์ ดังนั้นเราจึงจำต้องยอมรับว่า ถ้าควินทาเพดเป็นอย่างชื่อเล่นของมันคือแมกบูนขนดกจริง ๆ ละก็ พวกมันก็คงอยากใช้ชีวิตเป็นสัตว์ต่อไป"
  },
  {
    "Id": 8,
    "Name": "เคลพี (Kelpie)",
    "Description": "ชื่อ : เคลพี (Kelpie)\nถิ่นกำเนิด : อังกฤษและไอร์แลนด์\nลักษณะเด่น : โดยทั่วไปจะปรากฏเป็นม้า สามารถเปลี่ยนรูปร่างได้ กินมนุษย์\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : แหล่งน้ำ\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nเคลพี ปีศาจน้ำแห่งอังกฤษและไอร์แลนด์ชนิดนี้เปลี่ยนร่างได้หลายแบบ ส่วนมากจะแปลงเป็นม้า และใช้ต้นกกทําเป็นขนแผงคอ เคลพีจะล่อหลอกให้คนมาขี่หลัง แล้วก็จะดําลงไปก้นแม่น้ำหรือทะเลสาบทันที จากนั้นมันก็จะกินเหยื่อแล้วปล่อยให้ตับไตไส้พุงลอยสู่ผิวน้ำ วิธีปราบเคลพีที่ถูกต้องก็คือ คล้องบังเหียนรอบหัวของมันแล้วร่ายคาถายึดแน่น (Placement Charm) ซึ่งจะทําให้เคลพีสงบและไม่ดุร้ายอีกต่อไป\n\nเคลพีที่ใหญ่ที่สุดในโลกพบในทะเลสาบล็อกเนสส์ สกอตแลนด์ รูปร่างที่มันชอบคืองูทะเล ผู้สังเกตการณ์จากสมาพันธ์พ่อมดนานาชาติรู้ตัวว่าไม่ได้เผชิญหน้ากับงูทะเลจริง ๆ ก็ตอนเห็นมันเปลี่ยนร่างเป็นนากเมื่อคณะมักเกิ้ลนักสํารวจเข้าใกล้ และพอปลอดคนก็เปลี่ยนกลับเป็นงูทะเลใหม่อีกครั้ง"
  },
  {
    "Id": 9,
    "Name": "แคลบเบิร์ต (Clabbert)",
    "Description": "ชื่อ : แคลบเบิร์ต (Clabbert)\nสีตา : เหลืองสด\nสีผิว : เขียวเลื่อมไม่สม่ำเสมอ\nถิ่นกำเนิด : ทางตอนใต้ของอเมริกา ก่อนจะแพร่พันธุ์ไปทั่วโลก\nลักษณะเด่น : รูปร่างเหมือนลิงกับกบผสมกัน มีปุ่มขนาดใหญ่กลางหน้าผากที่ส่องแสงได้ มือและเท้าเป็นพังผืด พร้อมด้วยเขาสั้น ๆ ฟันซี่แหลม แขนขายาว และอาศัยอยู่ตามต้นไม้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้ ไม่มีอันตราย / อาจเลี้ยงไว้ในครัวเรือนได้ (XX)\nสถานะ : ยังคงมีอยู่\n\n\nแคลบเบิร์ต เป็นสิ่งมีชีวิตที่อาศัยอยู่บนต้นไม้ รูปร่างเหมือนลิงกับกบผสมกัน ถิ่นกําเนิดอยู่ในรัฐทางตอนใต้ของอเมริกา ต่อมาก็แพร่พันธุ์ไปทั่วโลก ผิวของแคลบเบิร์ดเรียบ ไม่มีขน สีเขียวเลื่อม มือตีนเป็นพังผืด แขนขายาวและยืดหยุ่น ทําให้แคลบเบิร์ตโหนไปมาตามกิ่งไม้ได้อย่างคล่องแคล่วเหมือนอุรังอุตัง ส่วนหัวมีเขาสั้น ๆ และมีปากกว้างที่ดูเหมือนฉีกยิ้มอยู่ตลอดเวลา ในปากเต็มไปด้วยฟันซี่คม ๆ แคลบเบิร์ตกินสัตว์เลื้อยคลานขนาดเล็กและนกเป็นอาหารหลัก\n\nอวัยวะที่โดดเด่นที่สุดในตัวแคลบเบิร์ตคือปุ่มขนาดใหญ่ที่อยู่กลางหน้าผาก ปุ่มนี้จะเปลี่ยนเป็นสีม่วงและกะพริบได้เมื่อแคลบเบิร์ตรู้สึกว่ามีอันตราย ครั้งหนึ่งพ่อมดอเมริกันเคยเลี้ยงแคลบเบิร์ตไว้ในสวน เพื่อคอยเตือนภัยเวลามีพวกมักเกิ้ลผ่านมา แต่สมาพันธ์พ่อมดนานาชาติได้เก็บค่าปรับ ทําให้การกระทําเช่นนี้ต้องเลิกไปเป็นส่วนใหญ่ ภาพต้นไม้ยามค่ําคืนที่เต็มไปด้วยปุ่มส่องแสงได้ของตัวแคลบเบิร์ต แม้จะดูสวยงามแต่ก็ดึงดูดความสนใจจากมักเกิ้ลและชวนให้พวกเขาสงสัยว่า ทําไมเพื่อนบ้านจึงประดับไฟต้นคริสต์มาสตอนกลางเดือนมิถุนายน"
  },
  {
    "Id": 10,
    "Name": "ไคมีร่า (Chimaera)",
    "Description": "ชื่อ : ไคมีร่า (Chimaera)\nสีตา : ขาว\nสีขน : ทอง\nถิ่นกำเนิด : กรีซ\nลักษณะเด่น : หัวเป็นสิงโต ลำตัวเป็นแพะ หางเป็นมังกร ดวงตาสีขาว มีนิสัยดุร้ายและอันตรายมาก\nขนาดตัวโตเต็มวัย : ขนาดใหญ่\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต อันตรายระดับเพชรฆาต/ ไม่สามารถฝึกหรือเลี้ยงไว้ในครัวเรือนได้เลย (XXXXX)\nสถานะ : ยังมีอยู่ (หายาก)\n\n\nไคมีร่า เป็นสัตว์ประหลาดหายากของกรีซ หัวเป็นสิงโต ลำตัวเป็นแพะ และมีหางเหมือนมังกร นิสัยดุร้ายและกระหายเลือด อันตรายมาก เท่าที่รู้มีเพียงครั้งเดียวที่มีผู้ปราบไคมีร่าได้สำเร็จ แต่ด้วยความเหน็ดเหนื่อยจากภารกิจนี้ ก็ทำให้พ่อมดโชคร้ายผู้นั้นพลัดตกจากม้ามีปีกจนถึงแก่ความตายหลังเสร็จสิ้นภารกิจไม่นาน\n\nเคยมีรายงานว่า ได ลูเอลเลน ‘ตัวอันตราย’ นักกีฬาควิดดิชผู้มีชื่อเสียงที่สุดของทีมคาร์ฟิลลี่ แคททะพัลส์จากแคว้นเวลส์ ถูกตัวไคมีร่ากัดตายระหว่างพักผ่อนที่เกาะมิคานอส ประเทศกรีซ ด้วยความอันตรายของสัตว์กระหายเลือดชนิดนี้ กองออกระเบียบและควบคุมสัตว์วิเศษจึงจัดให้ไข่ของไคมีราเป็นสินค้าห้ามซื้อขายประเภท ก"
  },
  {
    "Id": 11,
    "Name": "งูเขา (Horned Serpent)",
    "Description": "ชื่อ : งูเขา (Horned Serpent)\nสายพันธุ์ที่เกี่ยวข้อง : งู\nสีตา : ฟ้าเข้ม\nถิ่นกำเนิด : อเมริกาเหนือ, ดินแดนตะวันออกไกล, ยุโรปตะวันตก (ตำนาน)\nลักษณะเด่น : ดวงตาดุดัน ฉลาด สามารถส่งเสียงคีย์ต่ำเพื่อสร้างความอันตราย มีอัญมณีอยู่บนหน้าผาก อาศัยในแหล่งน้ำ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : โรงเรียนคาถาพ่อมดแม่มดและเวทมนตร์ศาสตร์อิลเวอร์มอร์นี, บ้านฮอร์นเซอร์เพนต์\nประเภทที่ กระทรวงเวทมนตร์. จัดไว้ : อันตรายระดับเพชรฆาต อันตรายระดับเพชรฆาต/ ไม่สามารถฝึกหรือเลี้ยงไว้ในครัวเรือนได้เลย (XXXXX)\nสถานะ : ยังคงมีอยู่\n\n\nงูเขา (Horned Serpent) มีหลากหลายสายพันธุ์ทั่วโลก มีผู้จับสายพันธุ์ขนาดใหญ่ได้ในดินแดนตะวันออกไกล ในขณะที่ตํานานสัตว์โบราณบอกว่าพวกมันเคยเป็นสัตว์ท้องถิ่นในยุโรปตะวันตก แต่โดนพ่อมดแม่มดที่นั่นล่าจนสูญพันธุ์เพราะอยากได้เครื่องปรุงยา ปัจจุบันยังพบเจองูเขากลุ่มใหญ่ที่สุดและหลากหลายที่สุดได้ในอเมริกาเหนือ\n\nสายพันธุ์ที่โด่งดังและเลอค่ามากที่สุดมีอัญมณีอยู่บนหน้าผาก ซึ่งเชื่อกันว่าทําให้ล่องหนและบินได้ มีตํานานเกี่ยวกับอิโซลต์ เซเออร์ ผู้ก่อตั้งโรงเรียนคาถาพ่อมดแม่มดและเวทมนตร์ศาสตร์อิลเวอร์มอร์นีกับงูเขาตัวหนึ่ง ว่ากันว่าเซเออร์สื่อสารกับงูเขาตัวนั้นได้ มันจึงยอมให้เธอตะไบเขาเอาเศษไปใช้เป็นแกนไม้กายสิทธิ์อันแรกที่ทําขึ้นในอเมริกา งูเขายังกลายเป็นชื่อบ้านหลังหนึ่งในอิลเวอร์มอร์นีด้วย"
  },
  {
    "Id": 12,
    "Name": "งูทะเล (Sea Serpent)",
    "Description": "ชื่อ : งูทะเล (Sea Serpent)\nสายพันธุ์ที่เกี่ยวข้อง : เซลมา (สัตว์ประหลาดนอร์เวย์)\nถิ่นกำเนิด : มหาสมุทรแอตแลนติก แปซิฟิก และทะเลเมดิเตอร์เรเนียน\nลักษณะเด่น : หัวคล้ายม้า ลำตัวเป็นงู อาศัยอยู่ในทะเล มีนิสัยรักสงบ\nขนาดตัวโตเต็มวัย : 100 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nงูทะเล (Sea Serpent) พบได้ในมหาสมุทรแอตแลนติก แปซิฟิก และทะเลเมดิเตอร์เรเนียน แม้จะมีรูปร่างน่ากลัว แต่ก็ไม่ปรากฏว่างูทะเลเคยฆ่ามนุษย์มาก่อน ยกเว้นจากเรื่องเล่าของมักเกิ้ลเพี้ยน ๆ เกี่ยวกับพฤติกรรมดุร้ายของพวกมัน งูทะเลมีขนาดยาวได้มากที่สุดถึงหนึ่งร้อยฟุต หัวมีลักษณะเหมือนม้า ลำตัวยาวเหมือนงู ซึ่งมักจะโผล่ขึ้นมาให้เห็นในทะเลเป็นรูปโค้ง"
  },
  {
    "Id": 13,
    "Name": "จาร์วีย์ (Jarvey)",
    "Description": "ชื่อ : จาร์วีย์ (Jarvey)\nชื่อเรียกอื่น : แฟร์เรตพูดได้ (Talking Ferret)\nสีตา : ดำ\nสีขน : น้ำตาล\nถิ่นกำเนิด : อังกฤษ ไอร์แลนด์ และแถบอเมริกาเหนือ\nลักษณะเด่น : คล้ายตัวแฟร์เรตขนาดใหญ่ พูดได้ หางเป็นพวงยาว ฟันซี่เล็กแหลมคม กินเนื้อ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nจาร์วีย์ (Jarvey) พบได้ในอังกฤษ ไอร์แลนด์ และแถบอเมริกาเหนือ มีลักษณะคล้ายแฟร์เรตตัวใหญ่ ๆ แทบทุกประการ ยกเว้นว่ามันพูดได้ แต่กระนั้นจาร์วีย์ก็สนทนาเป็นเรื่องเป็นราวไม่ได้ มันพูดแต่วลีสั้น ๆ (มักจะหยาบคาย) ติดกันเป็นพืด ส่วนใหญ่จาร์วีย์จะอาศัยอยู่ใต้ดิน ซึ่งมันจะคอยล่าตัวโนมเป็นอาหาร แต่ก็จะกินตัวตุ่น หนู และสัตว์จำพวกหนูอื่น ๆ ด้วยเช่นกัน"
  },
  {
    "Id": 14,
    "Name": "โจอบเบอร์นอลล์ (Jobberknoll)",
    "Description": "ชื่อ : โจอบเบอร์นอลล์ (Jobberknoll)\nสายพันธุ์ที่เกี่ยวข้อง : นก\nสีตา : ดำ\nสีขนคลุมตัว : ฟ้าลายจุด\nถิ่นกำเนิด : พบได้ตามแถบยุโรปตอนเหนือและอเมริกา\nลักษณะเด่น : จะกรีดร้องออกมาเป็นเสียงทุกเสียงที่เคยได้ยินเมื่อใกล้ตาย กินแมลงเล็ก ๆ เป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้ ไม่มีอันตราย / อาจเลี้ยงไว้ในครัวเรือนได้ (XX)\nสถานะ : ยังคงมีอยู่\n\n\nจอบเบอร์นอลล์ พบแถบยุโรปตอนเหนือและอเมริกา เป็นนกสีฟ้าลายจุดตัวกระจิ๋ว กินแมลงเล็ก ๆ เป็นอาหาร นกชนิดนี้จะไม่ส่งเสียงใด ๆ เลยจนเมื่อมันใกล้ตาย ถึงตอนนั้นมันจะกรีดร้องออกมาเป็นเสียงทุกเสียงที่เคยได้ยิน ไล่ตั้งแต่เสียงล่าสุดย้อนไปถึงเสียงแรก ขนของจอบเบอร์นอลล์ใช้เป็นเครื่องปรุงสัจจะเซรุ่ม และน้ำยาฟื้นความทรงจํา"
  },
  {
    "Id": 15,
    "Name": "ชาวเงือก (Merpeople)",
    "Description": "ชื่อ : ชาวเงือก (Merpeople)\nชื่อเรียกอื่น : เงือก (Mermaids)\nสายพันธุ์ที่เกี่ยวข้อง : ไซเรน (Siren), เซลกี้ (Selkie), เมอร์โรว์ (Merrow)\nถิ่นกำเนิด : กรีซ แต่ปัจจุบันพบได้ทั่วโลก\nลักษณะเด่น : คล้ายปลา ลำตัวส่วนบนเป็นมนุษย์ ลำตัวส่วนล่างเป็นปลา\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nชาวเงือก พบได้ทั่วโลก แต่จะมีรูปร่างหน้าตาผิดแผกแตกต่างกันไปเหมือนมนุษย์ วิถีชีวิตของพวกนี้ยังเป็นปริศนาอยู่ เช่นเดียวกับเซนทอร์ แต่พ่อมดผู้รู้ภาษาชาวเงือกเล่าว่าชาวเงือกมีชุมชนที่จัดระบบดีเยี่ยม จํานวนประชากรแตกต่างกันไปขึ้นอยู่กับขนาดที่อยู่อาศัย บางชุมชนก็มีบ้านเรือนที่ก่อสร้างอย่างประณีตบรรจง ชาวเงือกขอสละสถานะ “สิ่งมีชีวิตชั้นสูง” มาเป็นแค่ “สัตว์” เช่นเดียวกับเซนทอร์\n\nในบันทึกเก่าแก่ที่สุดเกี่ยวกับชาวเงือก พวกมันถูกเรียกว่าไซเรน (กรีซ) และมักปรากฏอยู่ตามวรรณกรรมและภาพเขียนของมักเกิ้ล ในลักษณะนางเงือกแสนสวยที่อาศัยอยู่แถบทะเลน้ำอุ่น ส่วนเซลกี้แห่งสกอตแลนด์และเมอร์โรว์แห่งไอร์แลนด์จะไม่สวยงามเท่า แต่ก็รักในเสียงดนตรีเหมือนกันหมด ซึ่งนับเป็นเรื่องธรรมดาสําหรับชาวเงือก"
  },
  {
    "Id": 16,
    "Name": "ชิซเพอร์เฟิล (Chizpurfle)",
    "Description": "ชื่อ : ชิซเพอร์เฟิล (Chizpurfle)\nสีตา : ดำ\nสีผิว : น้ำตาล ก้ามสีเขียว\nถิ่นกำเนิด : ทั่วโลก\nลักษณะเด่น : ทําลายวัตถุเวทมนตร์ และเครื่องใช้ไฟฟ้า รูปร่างคล้ายปู\nขนาดตัวโตเต็มวัย : ไม่เกิน 1/20 นิ้ว (รวมเขี้ยว)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ครัป, ออเกอรีย์, เวทมนตร์และเครื่องใช้ไฟฟ้า\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้ ไม่มีอันตราย / อาจเลี้ยงไว้ในครัวเรือนได้ (XX)\nสถานะ : ยังคงมีอยู่\n\n\nชิซเพอร์เฟิล เป็นปรสิตตัวเล็กซึ่งโตได้มากที่สุดเพียง 1/20 นิ้ว รูปร่างเหมือนปูที่มีเขี้ยวใหญ่ สัตว์ชนิดนี้มีเวทมนตร์และอาจมุดเข้าไปอยู่ตามขนของสัตว์อย่างครัปและออเกอรีย์ ชิซเพอร์เฟิลยังเข้าไปอยู่ตามบ้านเรือนของพ่อมดด้วย และจะทําลายวัตถุเวทมนตร์ อย่างเช่น ไม้กายสิทธิ์ โดยกัดแทะทะลุเข้าไปถึงแกนในที่มีเวทมนตร์ หรือไม่ก็อาจอยู่ตามหม้อใหญ่สกปรก และสวาปามยาที่เหลือค้างอยู่ทุกหยดจนหมดเกลี้ยง แม้ว่าชิซเพอร์เฟิลจะกําจัดได้ง่าย ๆ ด้วยยามีทะเบียนที่หาซื้อได้ตามท้องตลาด แต่ในกรณีที่การก่อกวนของชิซเพอร์เฟิลลุกลามไปมากแล้ว อาจจําเป็นต้องให้แผนกกําจัดสัตว์รบกวนจากกองออกระเบียบและควบคุมสัตว์วิเศษมาจัดการ ทั้งนี้เพราะชิซเพอร์เฟิลที่กินของเวทมนตร์เข้าไปมาก ๆ แล้วจะยากต่อการกําจัด"
  },
  {
    "Id": 17,
    "Name": "เชร็ก (Shrake)",
    "Description": "ชื่อ : เชร็ก (Shrake)\nสายพันธุ์ที่เกี่ยวข้อง : ปลา\nถิ่นกำเนิด : มหาสมุทรแอตแลนติก\nลักษณะเด่น : มีหนามแหลมคมปกคลุมซึ่งสามารถทำลายอวนจับปลาได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nเชร็ก (Shrake) เป็นปลาที่มีหนามรอบตัว หนามของเชร็กสามารถนำไปเป็นส่วนผสมของน้ำยาบางชนิดได้ สามารถพบสัตว์ชนิดนี้ได้ในมหาสมุทรแอตแลนติก เชื่อกันว่าเชร็กฝูงแรกถูกเสกขึ้นเมื่อต้นศตวรรษที่ 19 เพื่อใช้แก้แค้นชาวประมงมักเกิ้ลที่พูดจาดูถูกคณะพ่อมดที่มาแล่นเรือใบ นับจากวันนั้น มักเกิ้ลคนใดที่มาจับปลาทะเลบริเวณนั้น เมื่อยกแหขึ้นมาก็พบจะกับแหที่ว่างเปล่าและขาดวิ่น ซึ่งเป็นฝีมือของเชร็กที่ว่ายอยู่ลึกลงไปนั่นเอง"
  },
  {
    "Id": 18,
    "Name": "ซาลาแมนเดอร์ (Salamander)",
    "Description": "ชื่อ : ซาลาแมนเดอร์ (Salamander)\nชื่อเรียกอื่น : ซาลาแมนเดอร์ไฟ (Fire Salamander)\nสีตา : ดำ\nสีผิว : แดงสด\nถิ่นกำเนิด : ไม่ทราบแน่ชัด แต่ปัจจุบันพบได้ทั่วโลก\nลักษณะเด่น : สัตว์เลื้อยคลานตัวเล็ก สีขาว แต่จะเป็นสีฟ้าหรือแดงเข้มขึ้นอยู่กับความร้อน อาศัยอยู่ในกองไฟ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ไฟเวทมนตร์\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nซาลาแมนเดอร์ (Salamander) เป็นสัตว์เลื้อยคลานตัวเล็กที่อาศัยอยู่ในกองไฟและกินเปลวไฟเป็นอาหาร ตัวสีขาวสะอาด แต่จะดูเป็นสีฟ้าหรือสีแดงเข้มขึ้นอยู่กับความร้อนของไฟที่มันอยู่\n\nซาลาแมนเดอร์อยู่นอกกองไฟได้นานที่สุดหกชั่วโมงถ้าหมั่นป้อนพริกไทยอย่างสม่ำเสมอ ซาลาแมนเดอร์จะมีชีวิตอยู่ได้นาน ตราบเท่าที่กองไฟที่มันเกิดมายังลุกไหม้อยู่เท่านั้น เลือดของซาลาแมนเดอร์มีคุณสมบัติรักษาโรค และฟื้นฟูกำลังได้อย่างดีเยี่ยม"
  },
  {
    "Id": 19,
    "Name": "เซนทอร์ (Centaur)",
    "Description": "ชื่อ : เซนทอร์ (Centaur)\nสายพันธุ์ที่เกี่ยวข้อง : มนุษย์, ม้า\nถิ่นกำเนิด : ยุโรป (กรีซ), บริเตนใหญ่ (โครเอเชีย)\nลักษณะเด่น : ลำตัวส่วนบนเป็นมนุษย์ ลำตัวส่วนล่างเป็นม้า\nขนาดตัวโตเต็มวัย : สูงกว่าเจ็ดฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)1\nสถานะ : ยังคงมีอยู่\n\n\nเซนทอร์ (Centaur) ศีรษะ ลําตัวท่อนบน และแขนของเซนทอร์เหมือนมนุษย์ เชื่อมต่อกับร่างกายท่อนล่างที่เป็นม้า ซึ่งอาจมีได้หลากสีสัน เซนทอร์มีความเฉลียวฉลาดและพูดภาษามนุษย์ได้ จึงไม่ควรถูกจัดอยู่ในประเภทสัตว์ สาเหตุที่กระทรวงเวทมนตร์กําหนดประเภทเช่นนี้ก็ด้วยความต้องการของเซนทอร์เอง (ดูเชิงอรรถใน สัตว์คืออะไร)\n\nเซนทอร์อาศัยอยู่ในป่า เชื่อกันว่ามีถิ่นกําเนิดในกรีซ แม้ว่าปัจจุบันจะมีชุมชนชาวเซนทอร์อยู่ในหลาย ๆ ส่วนของยุโรปก็ตาม ทางการพ่อมดในแต่ละประเทศที่มีเซนทอร์ ได้กําหนดพื้นที่ที่เซนทอร์จะอยู่อาศัยโดยไม่ถูกพวกมักเกิ้ลรบกวน อย่างไรก็ตาม เซนทอร์ต้องการความคุ้มครองจากพ่อมดเพียงเล็กน้อยเท่านั้น เนื่องจากพวกมันมีวิธีซ่อนตัวจากมนุษย์ได้เองอยู่แล้ว\n\nวิถีชีวิตของเซนทอร์ยังคงคลุมเครือเป็นปริศนาอยู่ ส่วนใหญ่นั้นจะไม่ค่อยไว้ใจทั้งพ่อมดและมักเกิ้ล และจริง ๆ แล้วก็ดูเหมือนจะไม่ค่อยแยกแยะความแตกต่างระหว่างมนุษย์แต่ละคนมากนัก เซนทอร์อาศัยอยู่เป็นฝูงซึ่งอาจมีสมาชิกตั้งแต่สิบถึงห้าสิบตัว เซนทอร์ขึ้นชื่อว่าปราดเปรื่องในการรักษาโรคด้วยเวทมนตร์ พยากรณ์ศาสตร์ การยิงธนู และดาราศาสตร์"
  },
  {
    "Id": 20,
    "Name": "ด็อกซี่ หรือโดซี่ (Doxy)",
    "Description": "ชื่อ : ด็อกซี่ หรือโดซี่ (Doxy)\nชื่อเรียกอื่น : แฟรี่ขี้กัด (Biting Fairy)\nสายพันธุ์ที่เกี่ยวข้อง : แฟรี่, พิกซี่\nสีตา : ดำ\nสีผิว : ม่วง หรือน้ำตาลแก่\nสีขน : ดำ ปกคลุมทั่วร่าง\nถิ่นกำเนิด : พบได้ทั่วยุโรปตอนเหนือและอเมริกา โดยเฉพาะบริเวณที่อากาศหนาวเย็น\nลักษณะเด่น : มีแขนขาสองชุด ปีกคล้ายด้วง มีฟันสองชั้นที่คมกริบและมีพิษ ศัตรูพืชในครัวเรือนทั่วไป\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nด็อกซี่ มักถูกเข้าใจผิดว่าเป็นแฟรี่ ทั้ง ๆ ที่เป็นคนละสายพันธุ์กัน ด็อกซี่รูปร่างเหมือนมนุษย์ตัวจิ๋วเช่นเดียวกับแฟรี่ แต่ด็อกซี่มีขนสีดําหนาปกคลุมทั่วร่าง และมีแขนขาเกินออกมาอย่างละคู่ มีปีกหนา โค้ง และเป็นประกาย ดูคล้ายปีกตัวด้วง ด็อกซีพบได้ทั่วยุโรปตอนเหนือและอเมริกา โดยเฉพาะบริเวณที่อากาศหนาวเย็น ด็อกซี่ออกไข่ครั้งหนึ่งได้มากถึงห้าร้อยฟอง แล้วก็จะฝังดินไว้ ไข่จะฟักเป็นตัวภายในสองถึงสามสัปดาห์\n\nด็อกซี่มีฟันซ้อนกันอยู่สองชั้น ซึ่งทั้งคมกริบและมีพิษ ถ้าถูกด็อกซี่กัดต้องรีบดื่มยาแก้พิษทันที"
  },
  {
    "Id": 21,
    "Name": "ดั๊กบ็อก (Dugbog)",
    "Description": "ชื่อ : ดั๊กบ็อก (Dugbog)\nถิ่นกำเนิด : แถบยุโรป และอเมริกาเหนือ-ใต้\nลักษณะเด่น : คล้ายท่อนไม้ มีอุ้งเท้าที่เหมือนครีบจำนวนมาก รวมถึงฟันซี่แหลม\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nดั๊กบ็อก (Dugbog) เป็นสัตว์ที่อาศัยอยู่ตามหนองบึง พบได้แถบยุโรป และอเมริกาเหนือ-ใต้ ดั๊กบ็อกจะคล้ายท่อนไม้มากเวลาอยู่นิ่ง ๆ แต่เมื่อมองดูใกล้ ๆ จะเห็นอุ้งตีนที่เหมือนครีบจํานวนมากและฟันที่แหลมคม ดั๊กบ็อกจะคืบคลานไปตามหนองบึง กินสัตว์เลี้ยงลูกด้วยน้ำนมตัวเล็ก ๆ เป็นอาหารหลัก และจะคอยกัดข้อเท้ามนุษย์ที่เดินผ่านไปมา อย่างไรก็ตาม อาหารจานโปรดของมันคือต้นแมนเดรก เคยมีผู้ปลูกแมนเดรกที่ดึงใบของต้นไม้ล้ำค่านี้ขึ้นมา แล้วพบแต่ซากรุ่งริ่งโชกเลือดอยู่ใต้ใบ ซึ่งก็เป็นผลงานของเจ้าดั๊กบ็อกนี่เอง"
  },
  {
    "Id": 22,
    "Name": "ดิริคอว์ล (Diricawl)",
    "Description": "ชื่อ : ดิริคอว์ล (Diricawl)\nชื่อเรียกอื่น : โดโด้ (Dodo)\nสายพันธุ์ที่เกี่ยวข้อง : นก\nสีขนคลุมตัว : ฟ้าอมชมพู\nถิ่นกำเนิด : เกาะมอริเชียส ทางฝั่งตะวันตกของมหาสมุทรอินเดีย\nลักษณะเด่น : นกที่บินไม่ได้ ขนปุกปุย รูปร่างอ้วนกลม\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้ ไม่มีอันตราย / อาจเลี้ยงไว้ในครัวเรือนได้ (XX)\nสถานะ : ยังคงมีอยู่ (แต่มักเกิ้ลเชื่อว่าสูญพันธุ์ไปแล้ว)\n\n\nดิริคอว์ล (Diricawl) มีถิ่นกำเนิดอยู่ที่เกาะมอริเชียส เป็นนกชนิดหนึ่งที่บินไม่ได้ ขนปุย รูปร่างอ้วนกลม มีจุดเด่นอยู่ที่วิธีหลบหนีศัตรู มันจะหายตัวเหลือเพียงแค่กลุ่มขนไว้ แล้วไปปรากฏตัวในสถานที่อื่น (นกฟีนิกซ์ก็มีความสามารถนี้เช่นกัน)\n\nนับเป็นเรื่องน่าสนใจที่ครั้งหนึ่งมักเกิ้ลเคยรู้จักดิริคอว์ลเป็นอย่างดี แต่รู้จักกันในชื่อ \"โดโด้\" เนื่องจากมักเกิ้ลไม่รู้ว่าดิริคอว์ลสามารถหายตัวได้ พวกเขาจึงเชื่อกันว่ามันถูกล่าจนสูญพันธุ์ไปแล้ว ความคิดนี้ทำให้มักเกิ้ลสำนึกถึงอันตรายจากการล่าสัตว์ตามอำเภอใจมากขึ้น ทางสมาพันธ์พ่อมดนานาชาติจึงไม่เห็นความจำเป็นที่จะให้มักเกิ้ลได้รู้ว่าดิริคอว์ลยังไม่สูญพันธุ์"
  },
  {
    "Id": 23,
    "Name": "เดมิไกส์ (Demiguise)",
    "Description": "ชื่อ : เดมิไกส์ (Demiguise)\nสายพันธุ์ที่เกี่ยวข้อง : ไฮด์บีไฮนด์\nสีตา : น้ำตาลเข้ม, สีฟ้าเมื่อทำนายอนาคต\nสีผิว : เบจ\nสีขน : เงินละเอียดเหมือนไหม\nถิ่นกำเนิด : แถบตะวันออกไกล\nลักษณะเด่น : สามารถล่องหน และมองเห็นอนาคตได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nเดมิไกส์ (Demiguise) พบได้ในแถบตะวันออกไกล แต่ก็พบยากลำบากมาก ทั้งนี้เพราะสัตว์ชนิดนี้หายตัวได้เมื่อถูกคุกคาม เฉพาะพ่อมดผู้เชี่ยวชาญในการจับเดมิไกส์เท่านั้น ที่จะสังเกตเห็นตัวมันได้\n\nเดมิไกส์เป็นสัตว์กินพืชที่รักสงบ รูปร่างคล้ายลิงใหญ่ไม่มีหางที่สงบเสงี่ยม มันมีดวงตาแสนเศร้าสีน้ำตาลเข้ม ซึ่งโดยมากจะซ่อนอยู่ใต้ขน ดวงตาของเดมิไกส์จะเปลี่ยนเป็นสีฟ้าเมื่อพยากรณ์อนาคต จึงตามจับพวกมันได้ยาก ร่างกายของเดมิไกส์ทั้งหมดถูกปกคลุมด้วยขนยาวสีเงินละเอียดเป็นเงางามเหมือนไหม ขนของเดมิไกส์มีค่ามากเพราะอาจใช้ทอเป็นผ้าคลุมล่องหนได้"
  },
  {
    "Id": 24,
    "Name": "เทโบ (Tebo)",
    "Description": "ชื่อ : เทโบ (Tebo)\nสายพันธุ์ที่เกี่ยวข้อง : หมูป่าหน้าหูด\nสีตา : น้ำตาล\nสีขน : น้ำตาลคล้ายฝุ่น\nถิ่นกำเนิด : คองโกและซาอีร์\nลักษณะเด่น : อันตรายมาก มีพลังในการหายตัว ยากที่จะกำจัดหรือจับตัว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nเทโบ (Tebo) เทโบเป็นหมูป่าสีฝุ่นที่พบในประเทศคองโกและซาอีร์ เทโบมีพลังในการหายตัว ทำให้ยากที่จะกำจัดหรือจับตัวมันได้ และยังเป็นสัตว์ที่อันตรายมากด้วย หนังเทโบมีราคาสูงในหมู่พ่อมด เพราะใช้ทำเป็นโล่และชุดป้องกันได้ดี"
  },
  {
    "Id": 25,
    "Name": "โทรลล์ (Troll)",
    "Description": "ชื่อ : โทรลล์ (Troll)\nสายพันธุ์ที่เกี่ยวข้อง : เยติ (อาจเป็นไปได้)\nถิ่นกำเนิด : สแกนดิเนเวีย (ต้นกำเนิด) แต่ทุกวันนี้อาจพบได้ในอังกฤษ ไอร์แลนด์ และพื้นที่อื่น ๆ ในยุโรปตอนเหนือ\nลักษณะเด่น : คล้ายยักษ์ โง่เขลา โหดร้ายและคาดเดาพฤติกรรมไม่ได้ กินเนื้อดิบ\nขนาดตัวโตเต็มวัย : สูงได้ถึง 12 ฟุต และหนักได้กว่าหนึ่งตัน\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ทีมควิดดิชแห่งชาตินอร์เวย์\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX), สิ่งมีชีวิตชั้นสูง (อดีต)\nสถานะ : ยังคงมีอยู่\n\n\nโทรลล์ เป็นสิ่งมีชีวิตที่น่ากลัว สูงได้ถึงสิบสองฟุตและหนักได้กว่าหนึ่งตัน โทรลล์โดดเด่นในเรื่องพละกำลังมหาศาลมากพอ ๆ กับความโง่เขลา ส่วนใหญ่มีนิสัยโหดร้ายและคาดเดาพฤติกรรมไม่ได้ โทรลล์มีถิ่นกําเนิดในสแกนดิเนเวีย แต่ทุกวันนี้อาจพบได้ในอังกฤษ ไอร์แลนด์ และพื้นที่อื่น ๆ ในยุโรปตอนเหนือ\n\nโดยทั่วไปโทรลล์สื่อสารกันด้วยเสียงคํารามที่ดูเหมือนเป็นภาษาอย่างหยาบ ๆ แต่บางตัวก็อาจเข้าใจและพูดภาษามนุษย์ได้บ้าง สายพันธุ์ที่ฉลาดหน่อยได้รับการฝึกฝนให้ทําหน้าที่ยามรักษาการณ์\n\nโทรลล์มีอยู่สามชนิด คือ โทรลล์ภูเขา โทรลล์ป่า และโทรลล์แม่น้ำ โทรลล์ภูเขาเป็นพันธุ์ที่ตัวใหญ่ที่สุดและดุร้ายที่สุด หัวล้าน ผิวสีเทาซีด โทรลล์ป่าผิวสีเขียวซีด บางสายพันธุ์มีผมสีเขียวหรือสีน้ำตาลที่บางและยุ่งเหยิง โทรลล์แม่น้ำ มีเขาสั้น ๆ และอาจมีขนดก ผิวสีม่วง มักจะซ่อนตัวอยู่ใต้สะพาน โทรลล์กินเนื้อดิบ ๆ และไม่ค่อยจู้จี้เรื่องเหยื่อมากนัก เหยื่อของมันก็มีตั้งแต่สัตว์ป่าไปจนถึงมนุษย์"
  },
  {
    "Id": 26,
    "Name": "ธันเดอร์เบิร์ด (Thunderbird)",
    "Description": "ชื่อ : ธันเดอร์เบิร์ด (Thunderbird)\nสายพันธุ์ที่เกี่ยวข้อง : ฟีนิกซ์\nสีผิว : ขาว\nสีขนคลุมตัว : ขาว, ทอง\nถิ่นกำเนิด : แอริโซนา สหรัฐอเมริกา\nลักษณะเด่น : สามารถสร้างพายุได้ มีประสาทสัมผัสที่ไวต่ออันตรายเหนือธรรมชาติ\nขนาดตัวโตเต็มวัย : เมื่อกางปีกเต็มที่จะมีขนาดประมาณ 20-40 ฟุต (6-12 เมตร) หรืออาจมากกว่านั้น\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลยอันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ (XXXX)\nสถานะ : ยังคงมีอยู่\n\n\nธันเดอร์เบิร์ด (Thunderbird) เป็นสัตว์ที่พบได้เฉพาะในอเมริกาเหนือ และพบมากที่สุดในแอริโซนา เมื่อโตเต็มวัยจะสูงกว่ามนุษย์ มีพลังสร้างพายุขณะบิน ธันเดอร์เบิร์ดเป็นสัตว์ที่ไวต่ออันตรายเหนือธรรมชาติ เป็นที่รู้กันว่าไม้กายสิทธิ์ที่ทําจากขนของมันจะยิงคําสาปออกไปล่วงหน้า บ้านหลังหนึ่งในโรงเรียนคาถาพ่อมดแม่มดและเวทมนตร์ศาสตร์อิลเวอร์มอร์นี ก็ตั้งชื่อตามธันเดอร์เบิร์ด"
  },
  {
    "Id": 27,
    "Name": "น็อกเทล (Nogtail)",
    "Description": "ชื่อ : น็อกเทล (Nogtail)\nสีตา : ดำ\nถิ่นกำเนิด : พบได้แถบชนบททั่วยุโรป รัสเซียและอเมริกา\nลักษณะเด่น : แข้งขายาว หางอ้วนป้อม กินนมจากแม่หมู\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ศาสตร์มืด\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nน็อกเทล (Nogtail) เป็นปีศาจที่พบได้แถบชนบททั่วยุโรป รัสเซียและอเมริกา ลักษณะคล้ายคลึงกับลูกหมูแคระที่มีขายาวเก้งก้าง หางอ้วนป้อม และตาเล็ก ๆ สีดำ น็อกเทลจะคลานเข้าไปในเล้าหมู แล้วดูดนมจากแม่หมูปนเปไปกับพวกลูกหมู ยิ่งปล่อยให้น็อกเทลหลุดรอดสายตาได้นานเท่าใด มันก็จะตัวใหญ่ขึ้นเท่านั้น และฟาร์มก็จะยิ่งได้รับความเสียหายจากมันนานขึ้นด้วย\n\nน็อกเทลมีความเร็วสูงมากและจับตัวได้ยาก แต่ถ้าใช้สุนัขสีขาวบริสุทธิ์ไล่ต้อนมันออกจากอาณาเขตฟาร์มได้ มันก็จะไม่กลับมาอีก กองออกระเบียบและควบคุมสัตว์วิเศษ (แผนกกำจัดสัตว์รบกวน) เลี้ยงสุนัขพันธุ์บลัดฮาวนด์สีขาวเผือกไว้หนึ่งโหลเพื่อการนี้โดยเฉพาะ"
  },
  {
    "Id": 28,
    "Name": "นันดุ (Nundu)",
    "Description": "ชื่อ : นันดุ (Nundu)\nสีขน : น้ำตาลอมเหลือง มีลายจุดสีดำเรียกว่าลายขยุ้มตีนหมา\nถิ่นกำเนิด : แอฟริกาตะวันออก\nลักษณะเด่น : มีลักษณะคล้ายเสือดาวหรือสิงโต ลมหายใจเป็นพิษ เคลื่อนไหวอย่างเงียบ ๆ กินเนื้อเป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต อันตรายระดับเพชรฆาต/ ไม่สามารถฝึกหรือเลี้ยงไว้ในครัวเรือนได้เลย (XXXXX)\nสถานะ : ยังคงมีอยู่\n\n\nนันดุ (Nundu) สัตว์แห่งแอฟริกาตะวันออกตัวนี้ เป็นที่ถกเถียงกันว่าน่าจะเป็นสัตว์อันตรายที่สุดในโลก นันดุเป็นสัตว์คล้ายเสือดาวตัวมหึมาซึ่งเคลื่อนไหวได้เงียบกริบผิดกับรูปร่าง ลมหายใจของมันสามารถทำให้เกิดโรคร้ายแรงขนาดฆ่าคนได้ทั้งหมู่บ้าน นันดุอาจปราบได้ แต่ต้องใช้พ่อมดฝีมือดีไม่ต่ำกว่าร้อยคน"
  },
  {
    "Id": 29,
    "Name": "นาร์ล (Knarl)",
    "Description": "ชื่อ : นาร์ล (Knarl)\nสีตา : ดำ\nสีผิว : น้ำตาล\nสีขน : น้ำตาล\nถิ่นกำเนิด : พบได้แถบยุโรปเหนือและอเมริกา\nลักษณะเด่น : มักถูกเข้าใจผิดว่าเป็นเม่น ตัวทำลายพืชสวนและเครื่องประดับสวน กินพืชเป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nนาร์ล (Knarl) พบได้แถบยุโรปเหนือและอเมริกา มันถูกมักเกิ้ลเข้าใจผิดว่าเป็นเม่นอยู่บ่อย ๆ จริง ๆ แล้วสัตว์สองสายพันธุ์นี้ก็ไม่แตกต่างกัน เว้นแต่ลักษณะนิสัยอย่างหนึ่งซึ่งสำคัญมาก นั่นคือถ้าเราวางอาหารทิ้งไว้ในสวนให้เม่น เม่นจะยอมรับของขวัญนั้นและกินอย่างเอร็ดอร่อย แต่ถ้าเป็นนาร์ลละก็ มันจะทึกทักเอาว่าเจ้าของบ้านต้องการล่อลวงมันเข้าสู่กับดัก เลยจะพาลทำลายพืชสวนและเครื่องประดับสวนของบ้านนั้น ๆ จนพังยับเยิน เด็ก ๆ มักเกิ้ลจำนวนมากถูกกล่าวหาว่าทำตัวเป็นอันธพาล ทั้งที่คนร้ายตัวจริงคือเจ้านาร์ลที่โกรธแค้นต่างหาก"
  },
  {
    "Id": 30,
    "Name": "นิฟเฟลอร์ (Niffler)",
    "Description": "ชื่อ : นิฟเฟลอร์ (Niffler)\nสีขน : ดำ\nถิ่นกำเนิด : อังกฤษ\nลักษณะเด่น : คล้ายสัตว์ฟันแทะ จมูกปากยาว นิสัยอ่อนโยน ดึงดูดวัตถุและโลหะที่เป็นประกายแวววาว มีทักษะในการล่าสมบัติ และทําลายทรัพย์สิน\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nนิฟเฟลอร์ เป็นสัตว์พื้นเมืองอังกฤษ ตัวมีขนปุกปุยสีดํา จมูกปากยาว อาศัยอยู่ตามโพรง และชื่นชอบของทุกอย่างที่เป็นประกายระยิบระยับ ก็อบลินมักเลี้ยงนิฟเฟลอร์ไว้ขุดหาสมบัติใต้พื้นดิน แม้จะมีนิสัยอ่อนโยนและน่ารักไม่น้อย แต่นิฟเฟลอร์ก็อาจเป็นตัวอันตรายที่ทําลายทรัพย์สินได้ และควรเลี้ยงเอาไว้นอกบ้าน นิฟเฟลอร์ทํารังอยู่ใต้ดิน ซึ่งอาจลึกถึงยี่สิบฟุต และจะออกลูกครอกละหกถึงแปดตัว"
  },
  {
    "Id": 31,
    "Name": "เนียเซิล (Kneazle)",
    "Description": "ชื่อ : เนียเซิล (Kneazle)\nสายพันธุ์ที่เกี่ยวข้อง : แมว\nถิ่นกำเนิด : อังกฤษ แต่ปัจจุบันแพร่หลายไปทั่วโลก\nลักษณะเด่น : มีลักษณะเหมือนแมว หูขนาดใหญ่เกินตัว หางเหมือนสิงโต ฉลาดมาก สามารถระบุตัวคนที่น่าสงสัยหรือไม่น่าไว้วางใจ รักอิสระ ก้าวร้าวในบ้างครั้ง ดูแลบ้านได้เป็นอย่างดี\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : พ่อมดแม่มด\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้ พ่อมดที่มีความสามารถทั่วไปสามารถรับมือได้ (XXX)\nสถานะ : ยังคงมีอยู่\n\n\nเนียเซิล (Kneazle) มีถิ่นกำเนิดในอังกฤษ แต่ปัจจุบันแพร่หลายไปทั่วโลกแล้ว สัตว์ชนิดนี้มีลักษณะเหมือนแมว รูปร่างเล็ก มีทั้งชนิดขนจุด ขนด่าง หรือมีรอยแต้ม หูขนาดใหญ่เกินตัว หางเหมือนสิงโต เนียเซิลเป็นสัตว์ที่ฉลาด รักอิสระ และบางครั้งก็ดุร้าย แต่ถ้าลองถูกชะตากับพ่อมดแม่มดคนใดแล้วก็จะทำตัวเป็นสัตว์เลี้ยงที่ดีได้ เนียเซิลมีความสามารถลึกลับในการระบุตัวคนที่น่าสงสัยหรือไม่น่าไว้วางใจ และถ้าเจ้าของหลงทาง มันก็สามารถนำทางกลับบ้านได้อย่างปลอดภัยอีกด้วย เนียเซิลออกลูกครอกละแปดตัว และสามารถผสมข้ามพันธุ์กับแมวธรรมดาได้ ผู้เลี้ยงเนียเซิลต้องขอใบอนุญาต เพราะเนียเซิลมีลักษณะบางอย่างที่ผิดธรรมดา จึงอาจไปสะดุดตามักเกิ้ลได้ (เช่นเดียวกับครัปและฟวูปเปอร์)"
  },
  {
    "Id": 32,
    "Name": "โนม (Gnome)",
    "Description": "ชื่อ : โนม (Gnome)\nชื่อเรียกอื่น : โนมสวน (Garden gnome)\nถิ่นกำเนิด : ยุโรปตอนเหนือและอเมริกาเหนือ\nลักษณะเด่น : หัวเหมือนมันฝรั่ง ฟันแหลมคม กินพืชพันธุ์และหนอน และมักระบาดในสวน\nขนาดตัวโตเต็มวัย : 1 ฟุต (สูงที่สุด)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์ จัดไว้ : พ่อมดที่มีความสามารถทั่วไปสามารถรับมือได้\n\nโนม (Gnome) เป็นสัตว์รบกวนในสวนชนิดหนึ่ง พบได้ทั่วไปในยุโรปตอนเหนือและอเมริกาเหนือ โนมสูงได้มากที่สุดหนึ่งฟุต หัวใหญ่ไม่สมดุลกับตัว ตีนแข็งมีแต่กระดูก วิธีไล่โนมออกจากสวนทําได้โดยจับมันเหวี่ยงเป็นวงให้เวียนหัว แล้วโยนข้ามกําแพงสวนออกไป หรืออาจใช้ตัวจาร์วีย์จัดการ แต่พ่อมดหลายคนในยุคนี้ เห็นว่าเป็นวิธีกําจัดโนมที่ป่าเถื่อนเกินไป\n\nในบางครั้งผู้วิเศษอาจใช้โนมไว้เก็บสมบัติล้ำค่าต่าง ๆ\n\nจากแหล่งข้อมูลอื่น ๆ ได้กล่าวไว้ว่า “โนม” มาจากคำว่า “โนซิส” แปลว่า “ผู้รู้” โนมมีความรู้แตกฉานในทุกแง่ทุกมุม โนมมักจะมีอารมณ์ที่ดีอยู่เสมอ มีความเมตตาชอบช่วยเหลือสิ่งมีชีวิตอื่น และยังเป็นผู้ที่ริเริ่มทำงานฝีมือด้วย โนมมักคอยเฝ้าสมบัติที่อยู่ในดิน เพราะภูตชนิดนี้ย้ายของที่อยู่ใต้ดินได้เท่า ๆ กับย้ายของในอากาศ\n\nขณะเดียวกัน ในข้อมูลจากอีกแหล่งหนึ่งก็ได้กล่าวไว้ว่า โนมเป็นภูตที่มีความรู้เรื่องแร่ธาตุมาก ถ้าผู้ใดที่เป็นมิตรกับมัน บางทีโนมจะนำแร่มาให้ถึงมือเลยทีเดียว เนื่องจากมีความรู้เรื่องแร่ธาตุต่าง ๆ มาก ไม่ว่าธาตุใดก็ตาม แม้แต่ไฟที่เกิดขึ้นตามธรรมชาติก็ไม่สามารถทำอะไรมันได้ ในทางกลับกัน แม้โนมจะมีขนาดตัวเท่ากับแฟรี แต่โนมก็มีความอ่อนด้อยในเรื่องพละกำลัง แต่สำหรับในการขนย้ายแร่ธาตุ โนมสามารถสลายมันให้เป็นอณูก่อน แล้วจึงทำให้รวมกันเหมือนดังเดิมเมื่อขนย้ายเสร็จ"
  },
  {
    "Id": 33,
    "Name": "บันดิมัน (Bundimun)",
    "Description": "ชื่อ : บันดิมัน (Bundimun)\nสีตา : เหลือง\nสีผิว : เขียวเชื้อรา\nถิ่นกำเนิด : พบได้ทั่วโลก\nลักษณะเด่น : มีลักษณะคล้ายเชื้อรา จะขับสารมีฤทธิ์กัดกร่อนรากฐานของที่พักอาศัยซึ่งมันเข้าไปอยู่\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์ จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\n\nบันดิมัน (Bundimun) พบได้ทั่วโลก เป็นสัตว์ที่ชอบกัดกินบ้านเรือน มีความสามารถในการคืบคลานเข้าไปอยู่ใต้แผ่นกระดานและไม้บัวที่ประกบฐานผนัง กลิ่นเหม็นเน่าของการผุพังเป็นสัญญาณเตือนว่ามีบันดิมันอยู่ในบ้านแล้ว บันดิมันจะขับสารมีฤทธิ์กัดกร่อนรากฐานของที่พักอาศัยซึ่งมันเข้าไปอยู่\n\nบันดิมันที่อยู่เฉย ๆ จะคล้ายคลึงกับก้อนราสีเขียวที่มีตา แต่ยามตกใจก็จะใช้ขายุ่บยั่บยาวเก้งก้างวิ่งหนีไป บันดิมันกินฝุ่นเป็นอาหาร คาถาล้างบางจะกวาดล้างให้บ้านปราศจากการคุกคามของบันดิมันได้ แต่ถ้าการผุกร่อนลุกลามมากเกินไปแล้ว ควรติดต่อกองออกระเบียบและควบคุมสัตว์วิเศษ (แผนกกําจัดสัตว์รบกวน) ก่อนที่บ้านจะพังทลาย สารที่บันดิมันขับออกมาเมื่อเจือจางแล้ว จะใช้ผสมน้ำยาเวทมนตร์สําหรับทําความสะอาดบางชนิด"
  },
  {
    "Id": 34,
    "Name": "บาซิลิสก์ (Basilisk)",
    "Description": "ชื่อ : บาซิลิสก์ (Basilisk)\nชื่อเรียกอื่น : ราชางู (King of Serpents)\nสายพันธุ์ที่เกี่ยวข้อง : งู, แม่ไก่, คางคก\nสีตา : เหลือง\nสีผิว : เขียวสด\nสีขนคลุมตัว : หงอนสีแดงเข้มบนหัว (เฉพาะเพศผู้)\nถิ่นกำเนิด : กรีซ ปัจจุบันพบได้ทั่วโลก\nลักษณะเด่น : งูสีเขียวสด ตัวผู้มีหงอนสีแดงเข้มบนหัว การจ้องมองที่อันตรายและสามารถทำให้กลายเป็นหินได้ เขี้ยวมีพิษร้ายถึงตาย\nขนาดตัวโตเต็มวัย : อาจมีช่วงตัวยาวได้ถึง 50 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ศาสตร์มืด\nประเภทที่ กระทรวงเวทมนตร์ จัดไว้ : อันตรายระดับเพชรฆาต\n\nบาซิลิสก์ เป็นงูสีเขียวสดซึ่งอาจยาวได้ถึงห้าสิบฟุต เพศผู้มีหงอนสีแดงเข้มอยู่บนหัว เขี้ยวของมันมีพิษร้ายแรงมาก แต่วิธีโจมตีที่อันตรายที่สุดคือการจ้องมองด้วยดวงตาสีเหลืองคู่ใหญ่ ใครที่มองสบตามันตรง ๆ จะเสียชีวิตทันที หากผู้ใดสบตากับบาซิลิสก์ทางอ้อม เช่น สบตาผ่านเงาสะท้อน จะถูกคำสาปทำให้กลายเป็นหินแทน\n\nถ้ามีอาหารเพียงพอ (บาซิลิสก์กินสัตว์เลี้ยงลูกด้วยน้ำนมและนกทุกชนิด รวมถึงสัตว์เลื้อยคลานส่วนใหญ่ด้วย) มันอาจมีชีวิตอยู่ได้ยืนยาวมาก โดยเชื่อกันว่าบาซิลิสก์ของเฮอร์โปผู้ชั่วร้ายมีอายุยืนถึงเกือบเก้าร้อยปี\n\nบาซิลิสก์ตัวแรกที่มีการบันทึกไว้ ถูกเพาะขึ้นโดยเฮอร์โปผู้ชั่วร้าย ซึ่งเป็นพ่อมดศาสตร์มืดชาวกรีกที่สามารถพูดภาษาพาร์เซลได้ เขาได้ค้นพบหลังการทดลองหลายต่อหลายครั้งว่า ไข่ไก่ที่ฟักตัวอยู่ใต้คางคก จะออกมาเป็นงูยักษ์ที่มีพลังอำนาจมหาศาลและมีอันตรายมากเป็นพิเศษ\n\nการเพาะเลี้ยงบาซิลิสก์ถือเป็นสิ่งผิดกฎหมายมาตั้งแต่ยุคกลาง แต่ก็สามารถปกปิดได้อย่างง่ายดาย โดยเพียงแค่ย้ายไข่ไก่ออกจากใต้ตัวคางคกเวลาเจ้าหน้าที่จากกองออกระเบียบและควบคุมสัตว์วิเศษมาตรวจดู อย่างไรก็ตาม เนื่องจากมีแต่คนพูดพาร์เซลได้เท่านั้นที่สามารถควบคุมบาซิลิสก์ได้ งูชนิดนี้จึงเป็นอันตรายต่อพ่อมดศาสตร์มืดไม่ต่างจากบุคคลทั่วไป รวมถึงไม่เคยมีการพบบาซิลิสก์ในอังกฤษมาอย่างน้อยสี่ร้อยปีแล้ว (ข้อมูลล่าสุดเมื่อปี ค.ศ. 1992 แต่ข้อมูลนี้ไม่ได้นับรวมบาซิลิสก์ที่พบในห้องแห่งความลับที่โรงเรียนฮอกวอตส์)"
  },
  {
    "Id": 35,
    "Name": "บิลลี่วิก (Billywig)",
    "Description": "ชื่อ : บิลลี่วิก (Billywig)\nสีตา : เทา\nสีผิว : น้ำเงินสด\nถิ่นกำเนิด : ออสเตรเลีย\nลักษณะเด่น : เคลื่อนที่เร็วมากจนน้อยครั้งที่จะสังเกตเห็น ปีกยึดติดอยู่กับส่วนบนของหัว เหล็กในมีพิษ เมื่อต่อยจะทำให้เกิดอาการวิงเวียนและตัวลอยได้\nขนาดตัวโตเต็มวัย : ลําตัวยาวประมาณครึ่งนิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nบิลลี่วิก เป็นแมลงพื้นเมืองของออสเตรเลีย ลําตัวยาวประมาณครึ่งนิ้ว สีน้ำเงินสด เคลื่อนที่เร็วมากจนน้อยครั้งที่มักเกิ้ลจะสังเกตเห็น หรือแม้แต่พ่อมดเองก็ไม่ค่อยเห็นบิลลีวิกจนกระทั่งถูกมันต่อยเอาแล้วนั่นเอง ปีกของบิลลีวิกยึดติดอยู่กับส่วนบนของหัว และหมุนได้เร็วมากจนทําให้ตัวมันหมุนวนเมื่อบิน ท่อนล่างของลําตัวเป็นเหล็กในที่ยาวและแหลมคม ผู้ถูกบิลลีวิกต่อยจะเกิดอาการวิงเวียนแล้วตัวจะลอยได้ พ่อมดแม่มดเด็ก ๆ ของออสเตรเลียรุ่นแล้วรุ่นเล่าชอบจับบิลลีวิกมายั่วให้โกรธ เพื่อจะได้โดนมันต่อยและสนุกสนานไปกับผลข้างเคียงของมัน แต่การถูกต่อยมากไปอาจทําให้เหยื่อลอยไปมาอย่างควบคุมไม่ได้เป็นวัน ๆ และในกรณีที่แพ้รุนแรง อาการตัวลอยถาวรอาจเกิดตามมาได้ เหล็กในบิลลีวิกที่ตากแห้งแล้วอาจใช้ในยาหลายขนาน และเชื่อกันว่าใช้เป็นส่วนผสมในขนมฟิซซิ่งวิซบี้ที่ได้รับความนิยมด้วย"
  },
  {
    "Id": 36,
    "Name": "โบวทรัคเกิล (Bowtruckle)",
    "Description": "ชื่อ : โบวทรัคเกิล (Bowtruckle)\nสีตา : น้ำตาล\nสีผิว : เขียว\nถิ่นกำเนิด : พบมากทางตะวันตกของอังกฤษ ทางใต้ของเยอรมนี และในป่าแถบสแกนดิเนเวียบางแห่ง\nลักษณะเด่น : ลําตัวดูเหมือนเปลือกและกิ่งก้านต้นไม้ ปกป้องต้นไม้ที่อยู่อาศัย กินแมลงเป็นอาหาร\nขนาดตัวโตเต็มวัย : 8 นิ้ว (สูงที่สุด)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ต้นไม้ประจำบ้าน\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nโบวทรัคเกิล เป็นสิ่งมีชีวิตที่ทําหน้าที่พิทักษ์รักษาต้นไม้ พบมากทางตะวันตกของอังกฤษ ทางใต้ของเยอรมนี และในป่าแถบสแกนดิเนเวียบางแห่ง ตัวมันเห็นได้ยากมาก เนื่องจากเป็นสัตว์ขนาดเล็ก (ตัวใหญ่ที่สุดสูงแปดนิ้ว) ลําตัวดูเหมือนเปลือกและกิ่งก้านต้นไม้ มีตาเล็ก ๆ สีน้ำตาลหนึ่งคู่\n\nโบวทรัคเกิลกินแมลงเป็นอาหาร เป็นสัตว์ที่รักสงบและขี้อายมาก แต่ถ้าต้นไม้ที่อาศัยถูกทําร้าย มันก็จะกระโจนลงมา เกาะคนตัดไม้หรือรุกขกรที่พยายามทําอันตรายบ้านของมันทันที แล้วใช้นิ้วยาวแหลมคมทิ่มตาผู้บุกรุก การใช้ตัวกะปิเป็นเหยื่อล่อ จะช่วยให้โบวทรัคเกิลสงบนานพอที่พ่อมดหรือแม่มดจะตัดไม้ ทําไม้กายสิทธิ์ออกจากต้นได้"
  },
  {
    "Id": 37,
    "Name": "ปูไฟ (Fire Crab)",
    "Description": "ชื่อ : ปูไฟ (Fire Crab)\nสีตา : ดำ\nสีผิว : เทา\nถิ่นกำเนิด : ฟิจิ\nลักษณะเด่น : กระดองฝังอัญมณีที่มีมูลค่าสูง จะยิงเปลวไฟจากด้านหลังเมื่อถูกโจมตี\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ไฟเวทมนตร์\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ใกล้สูญพันธุ์\n\nปูไฟ (Fire Crab) แม้จะชื่อว่าปูไฟ แต่สัตว์ชนิดนี้กลับมีส่วนคล้ายเต่าตัวใหญ่ ที่กระดองฝังอัญมณีแพรวพราว ในประเทศฟิจิบ้านเกิดของมันมี ชายหาดแห่งหนึ่งกําหนดให้เป็นเขตอนุรักษ์เพื่อปกป้องสัตว์ชนิดนี้ ทั้งจากมักเกิ้ลผู้อาจถูกกระดองมีค่าล่อตาล่อใจ และจากพ่อมดไร้คุณธรรมที่อยากได้กระดองมาทําเป็นหม้อใหญ่ราคาแพง อย่างไรก็ตาม ปูไฟเองก็มีกลไกป้องกันตัว โดยมันจะยิงเปลวไฟจากด้านหลังเมื่อถูกโจมตี มีการส่งออกปูไฟในฐานะสัตว์เลี้ยง แต่ผู้เลี้ยงก็จําเป็นต้องขอใบอนุญาตพิเศษด้วย"
  },
  {
    "Id": 38,
    "Name": "โปเกรบิน (Pogrebin)",
    "Description": "ชื่อ : โปเกรบิน (Pogrebin)\nถิ่นกำเนิด : รัสเซีย\nลักษณะเด่น : ตัวเต็มไปด้วยขน มีหัวเรียบสีเทาขนาดใหญ่ ชอบเดินตามและโจมตีมนุษย์\nขนาดตัวโตเต็มวัย : 1 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ศาสตร์มืด\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nโปเกรบิน (Pogrebin) เป็นปีศาจของรัสเซีย สูงเกือบไม่ถึงหนึ่งฟุต ตัวเต็มไปด้วยขน แต่หัวกลับเรียบเป็นสีเทาและใหญ่เกินตัว เวลาโปเกรบินหมอบจะดูเหมือนก้อนหินกลม ๆ มัน ๆ โปเกรบินชอบมนุษย์และสนุกกับการตามหลังมนุษย์ โดยเดินแอบอยู่ตามเงา และจะหมอบลงอย่างรวดเร็วเมื่อเจ้าของเงาหันมา ถ้าปล่อยให้ตัวโปเกรบินเดินตามได้นานหลายชั่วโมง เหยื่อจะรู้สึกว่าตัวเองไร้ประโยชน์อย่างมาก และสุดท้ายก็จะตกอยู่ในอาการซึมเซา สิ้นหวัง เมื่อเหยื่อหยุดเดินและทรุดลงนั่งบนพื้น ร้องไห้กับความไร้สาระทั้งหมดที่เกิดขึ้น โปเกรบินก็จะกระโดดเข้าใส่และพยายามกินเหยื่อ อย่างไรก็ตาม โปเกรบินนั้นไล่ได้ง่ายมาก ใช้เพียงแค่คำสาปง่าย ๆ หรือคาถาสะกดนิ่งก็สำเร็จ การเตะทิ้งก็ได้ผลเช่นเดียวกัน"
  },
  {
    "Id": 39,
    "Name": "ผีกูล (Ghoul)",
    "Description": "ชื่อ : ผีกูล (Ghoul)\nสายพันธุ์ที่เกี่ยวข้อง : ไฮด์บีไฮนด์\nสีตา : เขียว\nสีผิว : เขียวอมเทา\nลักษณะเด่น : น่าเกลียดน่ากลัว แต่ไม่ดุร้าย ชอบร้องครวญครางและบางครั้งก็ขว้างปาข้าวของ โดยทั่วไปไม่เป็นอันตราย\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nผีกูล (Ghoul) แม้ว่าหน้าตาของผีกูลจะน่าเกลียดน่ากลัว แต่มันก็ไม่ใช่สัตว์ที่ดุร้าย ผีกูลดูคล้ายยักษ์กินคนที่มีฟันกระต่ายและตัวลื่น ๆ โดยมากจะอาศัยอยู่ตามห้องใต้หลังคาหรือโรงนาของพ่อมด คอยจับแมงมุมและผีเสื้อกลางคืนกินเป็นอาหาร ผีกูลชอบร้องครวญครางและบางครั้งก็ขว้างปาข้าวของด้วย แต่โดยเนื้อแท้แล้วไม่ได้คิดอะไร และอย่างมากก็เพียงแค่คํารามอย่างดุร้ายใส่คนที่เดินเตะมันเข้าเท่านั้น กองออกระเบียบและควบคุมสัตว์วิเศษมีหน่วยกําจัดผีกูล ไว้คอยจับผีกูลออกจากบ้านที่จะตกเป็นของมักเกิ้ล สําหรับครอบครัวพ่อมดแล้ว ผีกูลเรียกได้ว่าเป็นจุดสนใจและบางครั้งก็เป็นสัตว์เลี้ยงของครอบครัวไปเลย"
  },
  {
    "Id": 40,
    "Name": "พลิมปี (Plimpy)",
    "Description": "ชื่อ : พลิมปี (Plimpy)\nสีผิว : ค่อนข้างเหลือง\nถิ่นกำเนิด : พบได้ทั่วโลก\nลักษณะเด่น : รูปร่างกลมป่อง ขาสองข้างยาวเก้งก้างและมีเท้าเป็นพังผืด\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ชาวเงือก\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nพลิมปี (Plimpy) เป็นปลาตัวลายรูปร่างกลมป่อง มีลักษณะเด่นตรงขาสองข้างที่ยาวเก้งก้างและมีตีนเป็นพังผืด พลิมปีอาศัยอยู่ตามทะเลสาบลึก ๆ มันจะเดินท่อม ๆ หาอาหารอยู่ก้นทะเลสาบ อาหารจานโปรดของพลิมปีคือทากน้ำ พลิมปีไม่ใช่สัตว์ดุร้ายอะไรนัก แม้ว่าจะชอบตอดเท้าและเสื้อผ้าของผู้มาว่ายน้ำอยู่บ้างก็ตาม ชาวเงือกเห็นว่ามันเป็นสัตว์รบกวน จึงมักกําจัดด้วยการผูกขายาวสองข้างของพลิมปีเป็นเงื่อน แล้วปล่อยให้มันลอยไปอย่างไร้ ทิศทาง พลิมปีจะย้อนกลับมาไม่ได้อีกจนกว่าจะแก้เงื่อนได้เสียก่อน ซึ่งบางครั้งอาจต้องใช้เวลาเป็นชั่วโมง ๆ"
  },
  {
    "Id": 41,
    "Name": "พอร์ล็อก (Porlock)",
    "Description": "ชื่อ : พอร์ล็อก (Porlock)\nถิ่นกำเนิด : ดอร์เซต ประเทศอังกฤษ และที่ไอร์แลนด์ใต้\nลักษณะเด่น : เดินด้วยกีบเท้าสองข้าง ไม่ไว้ใจมนุษย์ จมูกใหญ่ แขนเล็ก และนิ้วกลมป้อม\nขนาดตัวโตเต็มวัย : 2 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ม้า\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nพอร์ล็อก (Porlock) เป็นสัตว์ที่มีหน้าที่พิทักษ์ม้า พบได้ที่ดอร์เซต ประเทศอังกฤษ และที่ไอร์แลนด์ใต้ ลําตัวมีขนปุกปุย บนหัวมีเส้นขนหยาบ ๆ ขึ้นอยู่จํานวนมาก และมีจมูกใหญ่สะดุดตา พอร์ล็อกเดินด้วยตีนสองข้างที่เป็นกีบ แขนของมันเล็ก มีนิ้วกลมป้อมข้างละสี่นิ้ว พอร์ล็อกที่โตเต็มที่จะสูงประมาณสองฟุตและกินหญ้าเป็นอาหาร\n\nพอร์ล็อกเป็นสัตว์ขี้อายและมีชีวิตอยู่เพื่อคุ้มครองดูแลม้า อาจพบมันนอนขดตัวอยู่ตามกองฟางในคอกม้า หรือหลบอยู่กลางฝูงม้าที่มันดูแล พอร์ล็อกไม่ไว้ใจมนุษย์และมักหลบซ่อนตัวจากมนุษย์"
  },
  {
    "Id": 42,
    "Name": "พัฟฟ์สกีน (Puffskein)",
    "Description": "ชื่อ : พัฟฟ์สกีน (Puffskein)\nสายพันธุ์ที่เกี่ยวข้อง : พิกมีพัฟฟ์, อัพพาลูซาพัฟฟ์สกีน, พัฟฟ์สกีนเขี้ยว\nสีขน : คัสตาร์ด (เหลืองอ่อน)\nถิ่นกำเนิด : พบได้ทั่วโลก\nลักษณะเด่น : นักเขมือบตัวเล็กขนยาว รูปร่างอ้วนกลม เส้นขนมีคุณสมบัติวิเศษ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nพัฟฟ์สกีน พบได้ทั่วโลก รูปร่างอ้วนกลม มีขนนุ่ม ๆ สีเหลืองคัสตาร์ด นิสัยเชื่อง ยอมให้กอดรัดหรือจับโยนไปมาได้ เลี้ยงง่าย และจะส่งเสียงครางเบา ๆ เมื่อรู้สึกพอใจ พัฟฟ์สกีนจะแลบลิ้นยาวบางสีชมพูออกมาเป็นระยะ ๆ เพื่อควานหาอาหารไปรอบบ้าน พัฟฟ์สกีนเป็นนักเขมือบตัวยง มันกินทุกอย่างตั้งแต่ของเหลือ ๆ ไปจนถึงแมงมุม แต่ที่ชื่นชอบเป็นพิเศษคือการแลบลิ้นเลียจมูกพ่อมดที่นอนหลับและกินขี้มูก พฤติกรรมแบบนี้ทําให้พัฟฟ์สกีนเป็นที่รักใคร่ของเด็ก ๆ พ่อมดมาหลายชั่วอายุคน และยังเป็นสัตว์เลี้ยงของพ่อมดแม่มดที่ได้รับความนิยมสูงสุดด้วย\n\nเส้นขนของพัฟฟ์สกีนมีคุณสมบัติวิเศษที่สามารถใช้เป็นเครื่องปรุงยา เช่น ใช้เป็นส่วนผสมในการปรุงน้ำยาหัวเราะของซิกมันต์ บัดจ์ ซึ่งใช้เพียงไม่กี่หยิบมือ เป็นต้น"
  },
  {
    "Id": 43,
    "Name": "พิกซี่ (Pixie)",
    "Description": "ชื่อ : พิกซี่ (Pixie)\nสายพันธุ์ที่เกี่ยวข้อง : แฟรี่, ด็อกซี่\nสีตา : ดำ\nสีผิว : ฟ้าเจิดจ้า\nถิ่นกำเนิด : พบได้มากแถบคอร์นวอลล์ ประเทศอังกฤษ\nลักษณะเด่น : นิสัยซุกซนมาก ตัวสีฟ้าเจิดจ้า สื่อสารกันด้วยเสียงแหลมสูง มีนิ้วเท้าและนิ้วมือข้างละสามนิ้ว\nขนาดตัวโตเต็มวัย : 8 นิ้ว (ประมาณ 20 เซนติเมตร)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nพิกซี่ พบมากแถบคอร์นวอลล์ ประเทศอังกฤษ ตัวสีฟ้าเจิดจ้า สูงได้มากที่สุดแปดนิ้ว นิสัยซุกซนมาก พิกซี่ชื่นชอบกลอุบายและเรื่องตลกโปกฮาทุกชนิด แม้ว่าจะไม่มีปีกแต่พิกซี่ก็บินได้ และจะคอยหิ้วใบหูมนุษย์ที่ไม่รู้อีโหน่อีเหน่ พาขึ้นไปห้อยต่องแต่งอยู่ตามยอดต้นไม้และสิ่งก่อสร้างสูง ๆ พิกซี่สื่อสารกันด้วยเสียงแหลมสูงดังจ้อกแจ้ก ที่จะฟังออกเฉพาะในหมู่พิกซี่ด้วยกันเท่านั้น พิกซี่ออกลูกเป็นตัว และใช้ชีวิตเป็นหนุ่มสาวตลอดเวลา"
  },
  {
    "Id": 44,
    "Name": "ฟวูปเปอร์ (Fwooper)",
    "Description": "ชื่อ : ฟวูปเปอร์ (Fwooper)\nสีตา : เหลือง\nสีขนคลุมตัว : สีสันสดใส มีทั้งสีส้ม ชมพู เขียวมะนาว และสีเหลือง\nถิ่นกำเนิด : แอฟริกา\nลักษณะเด่น : มีเสียงไพเราะที่จะค่อย ๆ ทำให้ผู้ฟังเสียสติ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nฟวูปเปอร์ (Fwooper) เป็นนกแอฟริกาขนสีสวยสด มีทั้งสีส้ม ชมพู เขียวมะนาว และสีเหลือง ปากกาขนนกหลากสีก็ได้มาจากเจ้าฟวูปเปอร์นี่เอง นอกจากนั้นมันยังออกไข่ที่มีลวดลายสวยงามมากอีกด้วย เสียงเพลงของฟวูปเปอร์แม้จะฟังไพเราะตอนแรก ๆ แต่จะค่อย ๆ ทําให้ผู้ฟังเสียสติไปได้ในที่สุด1 ฟวูปเปอร์ที่ถูกขายเป็นสัตว์เลี้ยงจะมีคาถาสงบเสียงร่ายกํากับไว้ด้วย ผู้เลี้ยงฟวูปเปอร์ต้องมีใบอนุญาตเพราะสัตว์ชนิดนี้ต้องเลี้ยงดูด้วยความระมัดระวัง"
  },
  {
    "Id": 45,
    "Name": "ฟีนิกซ์ (Phoenix)",
    "Description": "ชื่อ : ฟีนิกซ์ (Phoenix)\nสายพันธุ์ที่เกี่ยวข้อง : โฮโอ หรือฮูฮู (นกไฟพันธุ์พื้นเมืองของญี่ปุ่น), ธันเดอร์เบิร์ด\nสีตา : ดำ\nสีขนคลุมตัว : แดงเข้ม จะงอยปาก กรงเล็บ และหางยาวเป็นสีทอง\nถิ่นกำเนิด : อียิปต์ อินเดีย และจีน\nลักษณะเด่น : จะฟื้นจากกองขี้เถ้าเมื่อตาย น้ำตามีพลังรักษาบาดแผล หายตัวและปรากฏตัวได้ใหม่ตามใจนึก กินสมุนไพรเป็นอาหารเท่านั้น\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ครอบครัวดัมเบิลดอร์\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\nฟีนิกซ์ (Phoenix) เป็นนกสีแดงที่แสนสง่างาม ขนาดเท่าหงส์ จะงอยปาก กรงเล็บ และหางยาวเป็นสีทอง ฟีนิกซ์ทํารังอยู่บนยอดเขา พบได้แถบอียิปต์ อินเดีย และจีน ฟีนิกซ์มีชีวิตอยู่ได้ยาวนานมากเพราะมันฟื้นคืนชีพได้ เมื่อร่างกายสิ้นอายุขัยตัวก็จะลุกเป็นไฟ จากนั้นฟีนิกซ์ก็จะฟื้นจากกองขี้เถ้ามาเป็นลูกนกใหม่ ฟีนิกซ์เป็นสัตว์ที่มีนิสัยอ่อนโยนและไม่ปรากฏว่าเคยฆ่าใครมาก่อน ฟีนิกซ์กินสมุนไพรเป็นอาหารเท่านั้น มันหายตัวและปรากฏตัวได้ใหม่ตามใจนึกเช่นเดียวกับตัวดิริคอว์ล เพลงของฟีนิกซ์มีเวทมนตร์สามารถกระตุ้นความกล้าหาญในจิตใจที่บริสุทธิ์ และทําให้เกิดความกลัวในจิตใจที่คิดร้าย น้ำตาของฟีนิกซ์มีพลังรักษาบาดแผลได้อย่างทรงประสิทธิภาพ"
  },
  {
    "Id": 46,
    "Name": "แฟรี่ (Fairy)",
    "Description": "ชื่อ : แฟรี่ (Fairy)\nสายพันธุ์ที่เกี่ยวข้อง : พิกซี่, ด็อกซี่\nถิ่นกำเนิด : อาศัยอยู่ในป่าหรือตามทุ่งโล่งที่มีอยู่ทั่วโลก\nลักษณะเด่น : คล้ายมนุษย์ ตัวจิ๋ว ปีกใหญ่คล้ายปีกแมลง มีเวทมนตร์ประจำตัว ชอบทะเลาะเบาะแว้งโดยธรรมชาติ\nขนาดตัวโตเต็มวัย : 1-5 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\n\nแฟรี่ เป็นสัตว์ขนาดเล็กที่มีความสวยงามแต่ไม่ค่อยฉลาดนัก1 พ่อมดมักจะใช้หรือหลอกล่อให้แฟรีมาเป็นเครื่องประดับตกแต่ง โดยทั่วไป แฟรี่จะอาศัยอยู่ในป่าหรือตามทุ่งโล่ง ความสูงของแฟรี่มีตั้งแต่หนึ่งถึงห้านิ้ว ร่างกาย ศีรษะ และแขนขาของแฟรีเหมือนมนุษย์ ตัวจิ๋ว แต่มีปีกใหญ่คล้ายปีกแมลง ซึ่งบ้างก็โปร่งใส บ้างก็มีหลากสี ขึ้นอยู่กับชนิดของแฟรี\n\nแฟรี่มีเวทมนตร์ที่ไม่กล้าแข็งมากนัก ซึ่งมันจะใช้สกัดศัตรูอย่างออเกอรีย์ แฟรี่มีนิสัยชอบทะเลาะเบาะแว้งโดยธรรมชาติ แต่ด้วยความที่หลงตัวเองมาก ก็จะยอมทําตัวว่าง่ายเมื่อถูกใช้เป็นเครื่องประดับ แม้จะมีรูปร่างคล้ายมนุษย์ แต่แฟรีกลับพูดไม่ได้เลย มันจะส่งเสียงแหลมสูงเพื่อสื่อสารระหว่างกัน\n\nแฟรี่จะวางไข่ไว้ใต้ใบไม้ ซึ่งอาจมีจํานวนสูงสุดได้ถึงครั้งละห้าสิบฟอง ไข่จะฟักเป็นตัวอ่อนสีสันสดใส เมื่ออายุได้หกถึงสิบวันก็จะปล่อยใยพันตัวเองเป็นดักแด้ หนึ่งเดือนผ่านไปก็จะออกมาเป็นตัวเต็มวัยที่มีปีกและรูปร่างสมบูรณ์"
  },
  {
    "Id": 47,
    "Name": "มนุษย์หมาป่า (Werewolf)",
    "Description": "ชื่อ : มนุษย์หมาป่า (Werewolf)\nสายพันธุ์ที่เกี่ยวข้อง : หมาป่า, มนุษย์\nถิ่นกำเนิด : พบได้ทั่วโลก แต่เชื่อกันว่ามีต้นกําเนิดในยุโรปตอนเหนือ\nลักษณะเด่น : จะกลายร่างเมื่อพระจันทร์เต็มดวง\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ลอร์ดโวลเดอมอร์, ภาคีนกฟีนิกซ์, กองทัพมนุษย์หมาป่า\nประเภทที่ กระทรวงเวทมนตร์. จัดไว้ : อันตรายระดับเพชรฆาต (สภาพตอนกลายร่าง)\nสถานะ : ยังคงมีอยู่\n\nมนุษย์หมาป่า พบได้ทั่วโลก แต่เชื่อกันว่ามีต้นกําเนิดในยุโรปตอนเหนือ มนุษย์จะเปลี่ยนเป็นมนุษย์หมาป่าต่อเมื่อถูกกัดเท่านั้น ขณะนี้ยังไม่มีวิธีรักษา แต่พัฒนาการล่าสุดในการปรุงยาก็ช่วยบรรเทาอาการที่เลวร้ายที่สุดไปได้มากแล้ว ทุกเดือนเมื่อพระจันทร์เต็มดวง พ่อมดหรือมนุษย์ที่ดูปกติดีเสมอมาก็จะกลายร่างเป็นสัตว์กระหายเลือดไปทันที มนุษย์หมาป่ามักออกล่ามนุษย์มากกว่าเหยื่อชนิดอื่น ๆ ซึ่งเกือบจะเป็นสัตว์มหัศจรรย์เพียงชนิดเดียวที่มีพฤติกรรมเช่นนี้"
  },
  {
    "Id": 48,
    "Name": "แอนติโพเดียนตาสีรุ้ง (Antipodean Opaleye)",
    "Description": "ชื่อ : แอนติโพเดียนตาสีรุ้ง (Antipodean Opaleye)\nสีตา : หลากสี\nสีผิว : เกล็ดมันวาวสีเหลือบรุ้ง คล้ายไข่มุก\nถิ่นกำเนิด : นิวซีแลนด์\nขนาดตัวโตเต็มวัย : 35-40 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nแอนติโพเดียนตาสีรุ้ง มีถิ่นกําเนิดในนิวซีแลนด์ แต่ต่อมาก็อพยพไปอยู่ออสเตรเลีย เนื่องจากที่อยู่อาศัยในบ้านเกิดเริ่มมีจํากัด อาศัยอยู่ในหุบเขามากกว่าตามภูเขา ซึ่งแตกต่างจากมังกรทั่วไป มังกรพันธุ์นี้มีขนาดกลาง (น้ำหนักระหว่างสองถึงสามตัน) อาจเป็นมังกรพันธุ์ที่สวยงามที่สุดก็เป็นได้ มีเกล็ดมันวาวสีเหลือบรุ้ง และมีดวงตาหลากสีส่องประกายปราศจากม่านตา ซึ่งเป็นที่มาของชื่อพันธุ์ มังกรพันธุ์นี้จะพ่นไฟสีแดงเจิดจ้า ตามมาตรฐานมังกรถือว่าไม่ดุร้ายนัก ส่วนมากถ้าไม่หิวก็จะไม่ฆ่า อาหารโปรดคือแกะ แต่ก็เคยล่าเหยื่อที่ใหญ่กว่านั้น เหตุฆ่าจิงโจ้ครั้งใหญ่ตอนปลายทศวรรษ 1970 เป็นฝีมือของพันธุ์ตาสีรุ้งเพศผู้ที่ถูกเพศเมียซึ่งมีอิทธิพลมากกว่าไล่ออกจากบ้าน ไข่มังกรพันธุ์นี้สีเทาซีด และมักเกิ้ลที่ไม่รู้เรื่องรู้ราวมักเข้าใจผิดว่าเป็นฟอสซิล"
  },
  {
    "Id": 49,
    "Name": "จีนลูกไฟ (Chinese Fireball)",
    "Description": "ชื่อ : จีนลูกไฟ (Chinese Fireball)\nชื่อเรียกอื่น : มังกรสิงโต (Liondragon)\nสีตา : เหลือง\nสีผิว : เกล็ดเรียบสีม่วง\nถิ่นกำเนิด : จีน\nลักษณะเด่น : ลูกไฟรูปร่างคล้ายดอกเห็ด\nขนาดตัวโตเต็มวัย : 25 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย, เขตอนุรักษ์พันธุ์มังกรจีน\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nจีนลูกไฟ เป็นมังกรเอเชียเพียงพันธุ์เดียว และมีรูปร่างแปลกแตกต่างจากพันธุ์อื่น ๆ เกล็ดเรียบสีม่วง รอบใบหน้าสั้นย่น และดวงตาโปนโตมีระบายครีบสีทองล้อมประดับ ลูกไฟรูปร่างคล้ายดอกเห็ดที่มันพ่นออกมาในยามโกรธเป็นที่มาของชื่อพันธุ์ น้ำหนักตัวอยู่ระหว่างสองถึงสี่ตัน เพศเมียจะใหญ่กว่าเพศผู้ ไข่เป็นสีทับทิมสดมีจุดสีทอง เปลือกไข่มีค่าเพราะนําไปใช้ประกอบเวทมนตร์แบบจีนได้ พันธุ์จีนลูกไฟมีนิสัยดุร้ายแต่มีความอดทนต่อสายพันธุ์เดียวกันสูงกว่ามังกรส่วนใหญ่ บางครั้งถึงกับยอมใช้อาณาเขตร่วมกับตัวอื่นถึงสองตัว พันธุ์จีนลูกไฟกินสัตว์เลี้ยงลูกด้วยน้ำนมเป็นหลัก แม้ว่าจะชอบกินหมูและมนุษย์มากกว่าก็ตาม"
  },
  {
    "Id": 50,
    "Name": "คอมมอนเวลช์สีเขียว (Common Welsh Green)",
    "Description": "ชื่อ : คอมมอนเวลช์สีเขียว (Common Welsh Green)\nชื่อเรียกอื่น : เวลช์สีเขียว (Welsh Green)\nสีตา : น้ำตาลเข้ม\nสีผิว : เกล็ดเรียบสีเขียว\nถิ่นกำเนิด : เวลส์\nขนาดตัวโตเต็มวัย : 18 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nคอมมอนเวลช์สีเขียว พันธุ์เวลช์สีเขียวนั้นสีกลมกลืนกับหญ้าเขียวสดที่บ้านเกิดของมันเป็นอย่างดี แต่มักจะทํารังอยู่บนภูเขาสูง ซึ่งกําหนดไว้เป็นเขตอนุรักษ์เพื่อให้มันอยู่อาศัย ถ้าไม่นับเหตุการณ์ที่อิลฟราคูมบ์ (ดู สัตว์วิเศษซ่อนตัว) สายพันธุ์นี้ก็จัดอยู่ในประเภทที่สร้างปัญหาน้อยที่สุด ชอบกินแกะเป็นอาหารเช่นเดียวกับพันธุ์ตาสีรุ้ง และจะหลีกเลี่ยงมนุษย์ยกเว้นเมื่อถูกรบกวน พันธุ์เวลช์สีเขียวมีเสียงคํารามสูง ๆ ต่ำ ๆ เหมือนดนตรีอย่างน่าประหลาด และเป็นเสียงที่จดจําได้ง่าย มันจะพ่นไฟเป็นลําบาง ๆ ไข่เป็นสีน้ำตาลหม่นมีจุดสีเขียว"
  },
  {
    "Id": 51,
    "Name": "เฮบริเดียนสีดำ (Hebridean Black)",
    "Description": "ชื่อ : เฮบริเดียนสีดำ (Hebridean Black)\nสีตา : ม่วงสุกใส\nสีผิว : เกล็ดไม่เรียบสีดำ\nถิ่นกำเนิด : เอาเตอร์เฮบริดีส สกอตแลนด์\nขนาดตัวโตเต็มวัย : 30 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : แบนชอรี่ แบงเกอร์ (ทีมควิดดิชของสกอตแลนด์)\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nเฮบริเดียนสีดำ มังกรท้องถิ่นของอังกฤษอีกสายพันธุ์หนึ่ง ซึ่งดุร้ายกว่าพันธุ์คอมมอนเวลช์สีเขียวเพื่อนร่วมถิ่นมาก พันธุ์เฮบริเดียนสีดําใช้พื้นที่อยู่อาศัยถึงหนึ่งร้อยตารางไมล์ต่อหนึ่งตัว มันยาวได้ถึงสามสิบฟุต เกล็ดไม่เรียบ ตาสีม่วงสุกใส และมีสันเตี้ย ๆ แต่คมกริบเรียงเป็นแถวตลอดแนวหลัง ปลายหางมีหนามใหญ่ลักษณะเหมือนลูกศร และมีปีกเหมือนค้างคาว เฮบริเดียนสีดํากินกวางเป็นอาหารหลัก แต่ก็เคยบินโฉบเอาสุนัขตัวใหญ่หรือแม้แต่วัวไปกิน ตระกูลพ่อมดแมกฟัสตีที่มีถิ่นพํานักอยู่ในเฮบริดีสมานับศตวรรษ รับหน้าที่ดูแลควบคุมมังกรประจําถิ่นพันธุ์นี้เรื่อยมาจนเป็นประเพณี"
  },
  {
    "Id": 52,
    "Name": "ฮังการีหางหนาม (Hungarian Horntail)",
    "Description": "ชื่อ : ฮังการีหางหนาม (Hungarian Horntail)\nสีตา : เหลือง\nสีผิว : เกล็ดสีดํา\nถิ่นกำเนิด : ฮังการี\nลักษณะเด่น : อันตรายมาก พ่นไฟได้ไกลที่สุด\nขนาดตัวโตเต็มวัย : 50 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nฮังการีหางหนาม คาดว่าดุร้ายที่สุดในบรรดามังกรทุกสายพันธุ์ พันธุ์ฮังการีหางหนามมีเกล็ดสีดําและรูปร่างคล้ายกิ้งก่า ตาสีเหลือง เขาสีบรอนซ์ และตลอดหางอันยาวเหยียดก็มีหนามแหลมสีบรอนซ์เช่นเดียวกัน พันธุ์หางหนามพ่นไฟได้ไกลที่สุด (ไกลสุดถึงสิบห้าฟุต) ไข่สีเทาเหมือนซีเมนต์และเปลือกแข็งมาก ตัวอ่อนจะเจาะเปลือกไข่ออกมาโดยใช้หางซึ่งมีหนามแหลมติดตัวมาตั้งแต่เกิด พันธุ์ฮังการีหางหนามกินแพะ แกะ และถ้าเป็นไปได้ก็จะกินมนุษย์เป็นอาหาร"
  },
  {
    "Id": 53,
    "Name": "นอร์เวย์หลังเป็นสัน (Norwegian Ridgeback)",
    "Description": "ชื่อ : นอร์เวย์หลังเป็นสัน (Norwegian Ridgeback)\nสีตา : ส้มเข้ม\nสีผิว : เกล็ดสีดำ\nถิ่นกำเนิด : นอร์เวย์\nขนาดตัวโตเต็มวัย : 32-40 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nนอร์เวย์หลังเป็นสัน คล้ายคลึงกับพันธุ์ฮังการีหางหนามเกือบทุกด้าน แต่แทนที่จะมีหนามแหลมที่หางกลับมีสันสีดําสนิทยื่นออกมาจากหลังแทน พันธุ์หลังเป็นสันจะดุร้ายกับพันธุ์เดียวกันมากเป็นพิเศษ ทุกวันนี้จัดเป็นมังกรสายพันธุ์หนึ่งที่หายากขึ้นทุกที มันเคยโจมตีสัตว์เลี้ยงลูกด้วยน้ำนมขนาดใหญ่ที่อาศัยอยู่บนดินมาแล้วแทบทุกชนิด และที่ต่างจากมังกรทั่วไปคือมันกินสิ่งมีชีวิตที่อยู่ในน้ำด้วย รายงานที่ปราศจากหลักฐานระบุว่า มังกรพันธุ์นี้เคยโฉบเอาลูกวาฬไปจากชายหาดแห่งหนึ่งในนอร์เวย์เมื่อปี ค.ศ. 1802 ไข่ของพันธุ์หลังเป็นสันมีสีดํา และตัวอ่อนจะพัฒนาความสามารถในการพ่นไฟได้เร็วกว่าพันธุ์อื่น (ระหว่างหนึ่งถึงสามเดือนเท่านั้น)"
  },
  {
    "Id": 54,
    "Name": "เปรูเขี้ยวพิษ (Peruvian Vipertooth)",
    "Description": "ชื่อ : เปรูเขี้ยวพิษ (Peruvian Vipertooth)\nสีผิว : เกล็ดเรียบสีทองแดงและมีลายนูนสีดํา\nถิ่นกำเนิด : เปรู\nลักษณะเด่น : มีพิษร้ายแรง\nขนาดตัวโตเต็มวัย : 15 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nเปรูเขี้ยวพิษ เป็นมังกรพันธุ์เล็กที่สุดและบินได้เร็วที่สุด ความยาวอยู่ราว ๆ สิบห้าฟุต เกล็ดเรียบสีทองแดงและมีลายนูนสีดํา เขาสั้น เขี้ยวมีพิษร้ายแรง พันธุ์เขี้ยวพิษโปรดปรานแพะและวัว แต่ก็ชื่นชอบรสเนื้อมนุษย์ด้วย จนสมาพันธ์พ่อมดนานาชาติจําเป็นต้องส่งผู้ควบคุมไปลดจํานวนพันธุ์เขี้ยวพิษ เมื่อปลายศตวรรษที่ 19 ก่อนหน้านั้นมังกรพันธุ์นี้เพิ่มจํานวนขึ้นอย่างรวดเร็วจนน่าตกใจ"
  },
  {
    "Id": 55,
    "Name": "โรมาเนียเขายาว (Romanian Longhorn)",
    "Description": "ชื่อ : โรมาเนียเขายาว (Romanian Longhorn)\nสีผิว : เกล็ดสีเขียวดํา\nถิ่นกำเนิด : โรมาเนีย\nลักษณะเด่น : มีเขาสีทองสองข้าง\nขนาดตัวโตเต็มวัย : 40 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ใกล้สูญพันธุ์\n\nโรมาเนียเขายาว มีเกล็ดสีเขียวดํา เขาสีทองยาวเป็นประกาย ซึ่งมันจะใช้เสียบเหยื่อย่างไฟ เขานี้เมื่อนําไปป่นเป็นผงแล้วมีค่ามาก ใช้เป็นเครื่องปรุงยาได้ ปัจจุบันดินแดนแหล่งกําเนิดของพันธุ์โรมาเนียเขายาว ได้กลายเป็นเขตอนุรักษ์พันธุ์มังกรที่สําคัญที่สุดของโลก ซึ่งพ่อมดทุกสัญชาติได้ศึกษามังกรพันธุ์ต่าง ๆ อย่างใกล้ชิด พันธุ์เขายาวถูกจัดอยู่ในโครงการเพาะพันธุ์เร่งด่วนด้วย เนื่องจากจํานวนลดลงมากในช่วงหลายปีที่ผ่านมา ส่วนใหญ่เป็นเพราะการซื้อขายเขา ซึ่งปัจจุบันจัดเป็นสินค้าซื้อขายได้"
  },
  {
    "Id": 56,
    "Name": "สวีเดนจมูกสั้น (Swedish Short-Snout)",
    "Description": "ชื่อ : สวีเดนจมูกสั้น (Swedish Short-Snout)\nสีผิว : เกล็ดสีฟ้าเหลือบเงิน\nถิ่นกำเนิด : สวีเดน\nขนาดตัวโตเต็มวัย : 22 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย, เขตสงวนพันธุ์มังกรสวีเดน\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nสวีเดนจมูกสั้น เป็นมังกรสีฟ้าเหลือบเงินแสนสวย คนมักเอาหนังของมันมาทําถุงมือและโล่ เปลวไฟที่พ่นออกมาเป็นสีฟ้าใส ซึ่งเผาผลาญไม้และกระดูกเป็นเถ้าถ่านได้ภายในไม่กี่วินาที พันธุ์จมูกสั้นฆ่ามนุษย์น้อยกว่ามังกรส่วนใหญ่ แต่เนื่องจากมันมักอาศัยอยู่ตามป่าและบริเวณภูเขาที่ไม่มีคนอาศัยอยู่ จึงไม่ค่อยมีวีรกรรมอะไรนัก"
  },
  {
    "Id": 57,
    "Name": "ยูเครนกระเพาะเหล็ก (Ukrainian Ironbelly)",
    "Description": "ชื่อ : ยูเครนกระเพาะเหล็ก (Ukrainian Ironbelly)\nสีตา : แดงเข้ม\nสีผิว : เกล็ดสีเทามันวาว\nถิ่นกำเนิด : ยูเครน\nลักษณะเด่น : พันธุ์มังกรที่ใหญ่ที่สุดเท่าที่เคยมีการบันทึกมา\nขนาดตัวโตเต็มวัย : 60 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nหน่วยงานกำกับ : เขตอนุรักษ์พันธุ์มังกรโรมาเนีย\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nยูเครนกระเพาะเหล็ก เป็นมังกรพันธุ์ใหญ่ที่สุด น้ำหนักมากที่สุดถึงหกตัน ตัวกลมป้อม บินได้ช้ากว่าพันธุ์เขี้ยวพิษและพันธุ์โรมาเนียเขายาว แต่ก็มีอันตรายอย่างยิ่งยวด ทําลายบ้านเรือนให้ราบเป็นหน้ากลองได้ เกล็ดสีเทามันวาว ตาสีแดงเข้ม กรงเล็บยาวและแหลมคมมาก มังกรพันธุ์กระเพาะเหล็กถูกทางการพ่อมดยูเครนจับตาดูอย่างใกล้ชิด นับตั้งแต่มีตัวหนึ่งโฉบไปหิ้วเรือใบ (โชคดีที่ว่างเปล่า) จากทะเลดำเมื่อปี ค.ศ. 1799"
  },
  {
    "Id": 58,
    "Name": "มันติคอร์ (Manticore)",
    "Description": "ชื่อ : มันติคอร์ (Manticore)\nสีขน : ทอง\nถิ่นกำเนิด : กรีซ\nลักษณะเด่น : หัวเป็นมนุษย์ ตัวเป็นสิงโต หางเหมือนแมงป่องมีเหล็กในที่มีพิษสูง พูดภาษามนุษย์ได้ มีความอันตรายอย่างมากและกินเนื้อเป็นอาหาร ผิวหนังป้องกันคาถาได้แทบทุกชนิด\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\nมันติคอร์ เป็นสัตว์ที่อันตรายมาก หัวเป็นมนุษย์ ตัวเป็นสิงโต และมีหางเหมือนแมงป่อง สัตว์ชนิดนี้ดุร้ายและหายากเช่นเดียวกับตัวไคมีร่า มันติคอร์มีชื่อเสียงว่าจะร้องเพลงอย่างไพเราะอ่อนหวานเวลากินเหยื่อ หนังมันติคอร์ป้องกันคาถาได้แทบทุกชนิด เหยื่อที่ถูกมันติคอร์ต่อยจะถึงแก่ความตายทันที"
  },
  {
    "Id": 59,
    "Name": "ม้ามีปีก (Winged Horse)",
    "Description": "ชื่อ : ม้ามีปีก (Winged Horse)\nสายพันธุ์ที่เกี่ยวข้อง : ม้า, อะบราซัน, เอโทนัน, กราเนียน, เธสตรอล\nสีขน : แตกต่างกันไปตามสายพันธุ์\nถิ่นกำเนิด : พบได้ทั่วโลก\nลักษณะเด่น : ม้ามีปีก สามารถบินได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้-ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\nม้ามีปีก (Winged Horse) พบได้ทั่วโลก มีอยู่หลายสายพันธุ์ด้วยกัน เช่น อะบราซัน (ม้าสีทองร่างยักษ์เรี่ยวแรงมหาศาล) เอโทนัน (ขนสีน้ำตาลเข้ม แพร่หลายในอังกฤษและไอร์แลนด์) กราเนียน (ขนสีเทาและวิ่งเร็ว) และเธสตรอลพันธุ์หายาก (ม้าขนดํามีพลังหายตัวได้ และพ่อมดหลายคนมองว่าเป็นตัวนําโชคร้าย) ผู้เลี้ยงม้ามีปีกต้องร่ายคาถาพรางตา (Disillusionment Charms) กํากับให้มันอย่างสม่ำเสมอ เช่นเดียวกับฮิปโปกริฟฟ์ (ดู สัตว์วิเศษซ่อนตัว)"
  },
  {
    "Id": 60,
    "Name": "มูนคาล์ฟ (Mooncalf)",
    "Description": "ชื่อ : มูนคาล์ฟ (Mooncalf)\nสีตา : น้ำเงินแกมเขียว\nสีผิว : ชมพู (ชั้นที่อยู่ใต้เส้นขน)\nสีขน : เทาอ่อนไปจนถึงซีด\nถิ่นกำเนิด : พบเจอได้ทั่วโลก\nลักษณะเด่น : ออกมาให้พบเห็นเฉพาะในช่วงพระจันทร์เต็มดวง และจะเต้นรําใต้แสงจันทร์ด้วยท่วงท่าซับซ้อนเป็นอารัมภบทก่อนจับคู่\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\nมูนคาล์ฟ เป็นสัตว์ที่ขี้อายมาก อาศัยอยู่ในโพรงใต้ดิน และจะโผล่ออกมาจากโพรงเฉพาะเมื่อจันทร์เต็มดวงเท่านั้น ลําตัวของมันเรียบลื่นและเป็นสีเทาซีด มีดวงตากลมโปนอยู่บนหัว มีขายาวเก้งก้างสี่ข้างพร้อมตีนที่แบนและใหญ่มาก มูนคาล์ฟจะใช้ขาคู่หลังเต้นรําใต้แสงจันทร์ด้วยท่วงท่าซับซ้อนในพื้นที่ห่างไกลผู้คน เชื่อกันว่าการเต้นนี้เป็นอารัมภบทก่อนจับคู่ (การเต้นรํานี้มักทิ้งรอยรูปทรงเรขาคณิตซับซ้อนไว้ตามทุ่งข้าวสาลี ซึ่งทําให้มักเกิ้ลฉงนสนเท่ห์กันมาก)\n\nการได้ดูมูนคาล์ฟเต้นรําท่ามกลางแสงจันทร์นับเป็นประสบการณ์แสนวิเศษ และมักมีประโยชน์แถมมาด้วย เพราะมูลสีเงินของมูนคาล์ฟที่เก็บได้ก่อนตะวันขึ้น ถ้านําไปโรยต้นสมุนไพรและแปลงดอกไม้วิเศษ พืชนั้นจะเติบโตอย่างรวดเร็วและแข็งแรงมาก มูนคาล์ฟพบได้ทั่วโลก"
  },
  {
    "Id": 61,
    "Name": "เมิร์ตแลป (Murtlap)",
    "Description": "ชื่อ : เมิร์ตแลป (Murtlap)\nสีผิว : ชมพูซีด\nถิ่นกำเนิด : พื้นที่ชายฝั่งประเทศอังกฤษ\nลักษณะเด่น : มีลักษณะคล้ายหนู แต่มีเนื้องอกยื่นออกมาจากกลางหลัง กินเนื้อเป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : แหล่งน้ำ\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\nเมิร์ตแลป (Murtlap) เป็นสิ่งมีชีวิตคล้ายหนู พบได้ตามพื้นที่ชายฝั่งประเทศอังกฤษ มันมีเนื้องอกยื่นออกมาจากกลางหลังลักษณะคล้ายดอกไม้ทะเล เมื่อนำไปดองกิน เนื้องอกนี้จะทำให้เกิดภูมิต้านทานคำสาปและคาถา แต่ถ้ากินมากเกินไปจะทำให้มีขนสีม่วงน่าเกลียดงอกออกมาจากหูได้ เมิร์ตแลปกินกุ้งปูเป็นอาหาร รวมทั้งเท้าของคนที่หลงมาเหยียบมันเข้าด้วย"
  },
  {
    "Id": 62,
    "Name": "แมกเคิลด์มาลาคลอว์ (Mackled Malaclaw)",
    "Description": "ชื่อ : แมกเคิลด์มาลาคลอว์ (Mackled Malaclaw)\nชื่อเรียกอื่น : มาลาคลอว์ (Malaclaw)\nสีตา : ดำ\nสีผิว : เทาอ่อน มึจุดสีเขียวเข้ม\nถิ่นกำเนิด : รอบยุโรป (ส่วนใหญ่จะพบอยู่ตามแนวชายหาดที่มีหินระเกะระกะ)\nลักษณะเด่น : คล้ายกุ้งมังกร การกัดทำให้โชคร้าย ทำให้เจ็บป่วยเมื่อรับประทาน\nขนาดตัวโตเต็มวัย : 12 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nแมกเคิลด์มาลาคลอว์ (Mackled Malaclaw) เป็นสิ่งมีชีวิตที่อาศัยอยู่บนดิน ส่วนใหญ่จะพบอยู่ตามแนวชายหาดที่มีหินระเกะระกะรอบยุโรป แม้จะมีส่วนคล้ายคลึงกับกุ้งมังกร แต่มาลาคลอว์เป็นสัตว์ที่กินไม่ได้อย่างเด็ดขาด เพราะเนื้อของมันไม่เหมาะกับระบบย่อยอาหารของมนุษย์ จะทำให้ผู้กินมีไข้สูง และเกิดผื่นสีเขียวน่าเกลียดขึ้นตามตัว\n\nมาลาคลอว์อาจยาวได้ถึงสิบสองนิ้ว ตัวสีเทาอ่อน มีจุดสีเขียวเข้ม มันกินกุ้งปูตัวเล็ก ๆ เป็นอาหาร และจะพยายามล่าเหยื่อขนาดใหญ่กว่านั้นด้วย แผลที่โดนมาลาคลอว์กัดจะเกิดผลข้างเคียงที่ไม่ธรรมดา เหยื่อจะโชคร้ายอย่างมากเป็นเวลาถึงหนึ่งสัปดาห์หลังจากถูกกัด ดังนั้นถ้าคุณถูกมาลาคลอว์กัด ควรยกเลิกการเสี่ยงโชค พนันขันต่อ และการผจญภัยทุกชนิด เพราะโชคไม่เข้าข้างเหยื่อของมาลาคลอว์แน่นอน"
  },
  {
    "Id": 63,
    "Name": "แมววอมปัส (Wampus cat)",
    "Description": "ชื่อ : แมววอมปัส (Wampus cat)\nสายพันธุ์ที่เกี่ยวข้อง : แมว\nสีตา : เหลือง\nสีขน : น้ำตาลอ่อนและขาว\nถิ่นกำเนิด : แอปพาเลเชีย อเมริกาเหนือ\nลักษณะเด่น : ดวงตามีพลังในการสะกดจิตและพินิจใจ เดินด้วยขาหลังได้ วิ่งเร็วกว่าลูกธนู แข็งแรงและไม่ยอมตายง่าย ๆ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\n\nแมววอมปัส เป็นสัตว์ท้องถิ่นแอปพาเลเชีย ดูคล้ายสิงโตภูเขาหรือเสือคูการ์ทั่วไปอยู่บ้างในเรื่องขนาดและรูปลักษณ์ เดินด้วยขาหลังได้และวิ่งเร็วกว่าลูกธนู ตาสีเหลืองของมันขึ้นชื่อว่ามีพลังสะกดจิตและพินิจใจ พวกเชโรกีซึ่งอาศัยอยู่ถิ่นเดียวกับแมววอมปัส ศึกษาเรื่องสัตว์ชนิดนี้ไว้อย่างครอบคลุมมากที่สุด ทั้งยังเป็นคนกลุ่มเดียวที่นําขนแมววอมปัสมาใช้เป็นแกนไม้กายสิทธิ์ได้สําเร็จ ในปี ค.ศ. 1832 พ่อมดชื่อเอเบล ทรีทอปส์แห่งซินซินแนติอ้างว่าได้จดสิทธิบัตรวิธีทําให้แมววอมปัสเชื่อง เพื่อใช้เป็นยามเฝ้าบ้านพ่อมดแม่มด แต่แล้วก็ถูกจับได้ว่าหลอกลวง เมื่อมาคูซาบุกค้นบ้านและเจอเขากําลังใช้คาถาเพิ่มขนาดกับตัวเนียเซิล บ้านหลังหนึ่งในโรงเรียนคาถาพ่อมดแม่มดและเวทมนตร์ศาสตร์อิลเวอร์มอร์นี ก็ตั้งชื่อตามแมววอมปัส\n\n\n\nความเป็นมา\n\n\n\nพัควัดจิที่ชื่อวิลเลียมเริ่มพาอิโซลต์ไปรู้จักกับสัตว์วิเศษที่เขาคุ้นเคย ทั้งสองออกเดินทางด้วยกันเพื่อสำรวจสัตว์วิเศษต่าง ๆ และเฝ้าดูลูกแมววอมปัสแรกเกิดเล่นกันในยามรุ่งสาง บ้านหลังหนึ่งในบ้านทั้งสี่ของอิลเวอร์มอร์นี ก็ได้รับการตั้งชื่อตามแมววอมปัสโดยเวบสเตอร์ บู้ต\n\nโยฮันเนส จองเกอร์ ช่างทำไม้กายสิทธิ์ชาวอเมริกันที่มีชื่อเสียง ได้ใช้ขนแมววอมปัสทำเป็นแกนกลางของไม้กายสิทธิ์ในช่วงต้นของศตวรรษที่ 20 อีกทั้งอิโซลต์ เซเออร์และเจมส์ สจ๊วตยังเคยใช้เส้นขนวอมปัสทำไม้กายสิทธิ์ของพวกเขาเองในศตวรรษที่ 17 อีกด้วย"
  },
  {
    "Id": 64,
    "Name": "โมค (Moke)",
    "Description": "ชื่อ : โมค (Moke)\nสายพันธุ์ที่เกี่ยวข้อง : กิ้งก่า\nสีผิว : เขียวเงิน\nถิ่นกำเนิด : พบได้ทั่วไปในอังกฤษและไอร์แลนด์\nลักษณะเด่น : หดตัวได้ตามต้องการ\nขนาดตัวโตเต็มวัย : มีขนาดยาวได้มากสุดถึงสิบนิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nโมค (Moke) เป็นสัตว์เลื้อยคลานสีเขียวเงิน ขนาดยาวได้มากสุดถึงสิบนิ้ว พบได้ทั่วไปในอังกฤษและไอร์แลนด์ โมคมีความสามารถหดตัวได้ตามใจนึก ดังนั้นจึงหลบรอดสายตามักเกิ้ลมาได้โดยตลอด หนังโมคมีค่ามากในหมู่พ่อมด เพราะนํามาทําเป็นถุงใส่เงินและกระเป๋าสตางค์ได้ หนังที่เต็มไปด้วยเกล็ดจะหดหนีจากมือคนแปลกหน้าได้เองเช่นเดียวกับเจ้าของ ดังนั้นถุงเงินที่ทําจากหนังโมคจึงถูกขโมยได้ยาก"
  },
  {
    "Id": 65,
    "Name": "ยูนิคอร์น (Unicorn)",
    "Description": "ชื่อ : ยูนิคอร์น (Unicorn)\nสายพันธุ์ที่เกี่ยวข้อง : ม้า\nสีขน : ขาวบริสุทธิ์ (ตัวโตเต็มวัย), เงิน (2-7 ปี), ทอง (แรกเกิดถึง 2 ปี)\nถิ่นกำเนิด : พบได้ตามป่าทางตอนเหนือของยุโรป\nลักษณะเด่น : มีเขากลางหน้าผาก สีขาวบริสุทธิ์ กีบเท้าสีทอง เป็นมิตรกับแม่มดมากกว่าพ่อมด เขา เลือด และขน ล้วนมีคุณสมบัติวิเศษที่ทรงพลัง\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nยูนิคอร์น เป็นสัตว์สวยงาม พบได้ตามป่าทางตอนเหนือของยุโรป ตัวโตเต็มวัยมีลักษณะเป็นม้าสีขาวบริสุทธิ์ มีเขา แต่ลูกยูนิคอร์นแรกเกิดมีสีทองและจะเปลี่ยนเป็นสีเงินก่อนจะเริ่มโต เขา เลือด และขนยูนิคอร์นมีคุณสมบัติทางเวทมนตร์สูง โดยทั่วไปยูนิคอร์นจะหลีกเลี่ยงการข้องแวะกับมนุษย์ และจะยอมให้แม่มดเข้าใกล้มากกว่าพ่อมด นอกจากนั้นยูนิคอร์นยังวิ่งได้เร็วมาก จึงยากที่จะจับตัวมันได้"
  },
  {
    "Id": 66,
    "Name": "เยติ (Yeti)",
    "Description": "ชื่อ : เยติ (Yeti)\nชื่อเรียกอื่น : บิ๊กฟุต (Bigfoot), มนุษย์หิมะน่าเกลียด (The Abominable Snowman)\nสายพันธุ์ที่เกี่ยวข้อง : โทรลล์ (อาจเป็นไปได้)\nสีผิว : เทา\nสีขน : ขาวบริสุทธิ์\nถิ่นกำเนิด : ทิเบต\nลักษณะเด่น : ลักษณะคล้ายมนุษย์ กินเนื้อเป็นอาหาร กลัวไฟ\nขนาดตัวโตเต็มวัย : 15 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nเยติ เป็นสัตว์พื้นเมืองทิเบต เชื่อกันว่าเกี่ยวข้องทางสายพันธุ์กับโทรลล์ แต่ก็ยังไม่มีใครเข้าใกล้มันมากพอจะทดสอบดูได้ เยติอาจสูงได้มากถึงสิบห้าฟุต มีขนสีขาวบริสุทธิ์ปกคลุมตั้งแต่หัวถึงตีน เยติจะกินทุกอย่างที่หลงมาอยู่ในเส้นทางของมัน แต่เยติก็กลัวไฟ และอาจถูกพ่อมดที่เก่งกาจปราบลงได้\n\n\n\nข้อมูลเพิ่มเติม\n\n\nเยติเป็นสัตว์ในตำนานที่อ้างกันว่าอาศัยอยู่ในเทือกเขาหิมาลัย ประเทศเนปาล ซึ่งในยุคปัจจุบันถือว่าเป็นการระบุถิ่นกำเนิดของสัตว์ในภูมิภาคอย่างไม่ถูกต้อง มันอาจเป็นถิ่นกำเนิดของลิงไจแกนโตพิธิคัส (ลิงไม่มีหางที่ใหญ่ที่สุดในวงศ์ลิงใหญ่ มีชีวิตอยู่ในสมัยไพลสโตซีน ในยุคควอเทอร์นารี เมื่อราว 2.6–0.8 ล้านปีก่อน) ที่สูญพันธุ์ไปแล้ว เป็นที่รู้กันว่าพวกมันอาศัยอยู่ในบริเวณใกล้เคียงสถานดังกล่าว"
  },
  {
    "Id": 67,
    "Name": "ราโมรา (Ramora)",
    "Description": "ชื่อ : ราโมรา (Ramora)\nสีผิว : เงิน\nถิ่นกำเนิด : มหาสมุทรอินเดีย\nลักษณะเด่น : ทำให้เรือทั้งลำหยุดนิ่งอยู่กับที่ได้\nขนาดตัวโตเต็มวัย : ยาวกว่าเรือรบ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\n\nราโมรา (Ramora) เป็นปลาสีเงินที่พบได้ในมหาสมุทรอินเดีย มีเวทมนตร์แก่กล้ามาก ทําให้เรือทั้งลําหยุดนิ่งอยู่กับที่ได้ และยังได้ชื่อว่าเป็นผู้พิทักษ์ของชาวเรืออีกด้วย สมาพันธ์พ่อมดนานาชาติเห็นความสําคัญของสัตว์ชนิดนี้ จึงได้บัญญัติกฎหมายหลายฉบับเพื่อคุ้มครอง ราโมราจากพวกพ่อมดนักล่า"
  },
  {
    "Id": 68,
    "Name": "รีเอม (Re’em)",
    "Description": "ชื่อ : รีเอม (Re’em)\nสีขน : ทอง\nถิ่นกำเนิด : พบอยู่ในป่าแถบอเมริกาเหนือและตะวันออกไกล\nลักษณะเด่น : มีลักษณะคล้ายกับวัว เลือดของมันจะทําให้ผู้ดื่มมีกําลังมหาศาล\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nรีเอม (Re’em) เป็นวัวยักษ์เขาทองที่หายากมาก พบอยู่ในป่าแถบอเมริกาเหนือและตะวันออกไกล เลือดรีเอมทําให้ผู้ดื่มมีกําลังมหาศาล แต่ก็เป็นของที่หาได้ยากลําบาก จึงมีขายน้อยและมักจะไม่ขายโดยเปิดเผยทั่วไป"
  },
  {
    "Id": 69,
    "Name": "รูนส์พัวร์ (Runespoor)",
    "Description": "ชื่อ : รูนส์พัวร์ (Runespoor)\nสีผิว : ส้มเข้มมีริ้วสีดํา\nถิ่นกำเนิด : บูร์กินาฟาโซ แอฟริกา\nลักษณะเด่น : มีสามหัว\nขนาดตัวโตเต็มวัย : ความยาว 6 หรือ 7 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : พ่อมดศาสตร์มืด (อดีต)\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nรูนส์พัวร์ มีต้นกําเนิดที่ประเทศเล็ก ๆ ในทวีปแอฟริกาชื่อบูร์กินาฟาโซ รูนส์พัวร์เป็นงูสามหัว โดยส่วนมากมักมีขนาดยาวหกหรือเจ็ดฟุต ตัวสีส้มเข้มมีริ้วสีดํา มองเห็นได้ง่าย ดังนั้นกระทรวงเวทมนตร์บูร์กินาฟาโซจึงจัดการให้ป่าหลายป่าไม่ปรากฏในแผนที่ เพื่อให้รูนส์พัวร์ได้อยู่อาศัย\n\nแม้ว่ารูนส์พัวร์จะไม่ใช่สัตว์ดุร้ายโดยธรรมชาติ แต่ครั้งหนึ่ง มันเคยเป็นสัตว์เลี้ยงตัวโปรดของเหล่าพ่อมดศาสตร์มืด ทั้งนี้ก็เพราะรูปร่างที่ประหลาดและน่ากลัวของมันนั่นเอง เราเข้าใจพฤติกรรมพิลึก ๆ ของรูนส์พัวร์ผ่านทางบันทึกของพ่อมดที่พูดภาษาพาร์เซลได้ ซึ่งเคยเลี้ยงและพูดคุยกับงูชนิดนี้มาก่อน ในบันทึกดังกล่าวปรากฏว่าหัวแต่ละหัวของรูนส์พัวร์มีหน้าที่แตกต่างกันไป หัวซ้าย (ตามที่พ่อมดผู้เผชิญหน้ากับมันมาก่อนเห็น) เป็นหัวที่ทําหน้าที่วางแผน หัวนี้จะตัดสินทิศทางที่รูนส์พัวร์จะไป และสั่งการสิ่งที่จะทําต่อไป หัวกลางเป็นหัวช่างฝัน (รูนส์พัวร์อาจอยู่นิ่งได้เป็นวัน ๆ เหม่อลอยอยู่ในภาพนิมิตและจินตนาการที่สวยงาม) หัวขวาเป็นหัวนักวิจารณ์ และจะประเมินความพยายามของหัวซ้ายและหัวกลางด้วยการส่งเสียงฟ่อ ๆ ติดต่อกันอย่างน่ารําคาญ เขี้ยวของหัวขวามีพิษร้ายแรงมาก รูนส์พัวร์มักอายุไม่ยืนยาวนัก เนื่องจากหัวทั้งสามจะคอยทําร้ายกันเอง และเป็นเรื่องธรรมดาที่จะเห็นรูนส์พัวร์หัวขวาขาดไป เพราะอีกสองหัวมักจะร่วมกันกัดหัวนี้ทิ้ง\n\nรูนส์พัวร์สํารอกไข่ออกทางปาก และเป็นสัตว์วิเศษชนิดเดียวที่มีพฤติกรรมเช่นนี้ ไข่ของมันมีค่ามหาศาลเพราะใช้ผลิตยาที่กระตุ้นจิตใจให้คึกคักได้ ตลาดมืดที่ค้าไข่และตัวรูนส์พัวร์ เฟื่องฟูมานานหลายศตวรรษแล้ว"
  },
  {
    "Id": 70,
    "Name": "เร้ดแค็พ (Red Cap)",
    "Description": "ชื่อ : เร้ดแค็พ (Red Cap)\nสายพันธุ์ที่เกี่ยวข้อง : ก็อบลิน, คนแคระ\nสีตา : แดง\nสีผิว : เขียวซีด\nถิ่นกำเนิด : พบมากที่สุดในแถบยุโรปตอนเหนือ\nลักษณะเด่น : ลักษณะคล้ายคนแคระ ดึงดูดได้ด้วยเลือดของมนุษย์\nขนาดตัวโตเต็มวัย : 3-4 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nเร้ดแค็พ สิ่งมีชีวิตคล้ายคนแคระนี้อาศัยอยู่ตามรูในสนามรบเก่า ๆ หรือตามบริเวณที่เคยสัมผัสเลือดมนุษย์มาก่อน แม้เรดแคปจะถูกกําจัดได้ง่ายดายด้วยคาถาและคําสาป แต่สําหรับมักเกิ้ลที่อยู่โดดเดี่ยวแล้วพวกมันอันตรายมาก เรดแคปจะพยายามใช้กระบองตีหัวมักเกิ้ลจนตายในคืนที่มืดมิด เรดแคปพบมากที่สุดในแถบยุโรปตอนเหนือ"
  },
  {
    "Id": 71,
    "Name": "เลธิโฟลด์ (Lethifold)",
    "Description": "ชื่อ : เลธิโฟลด์ (Lethifold)\nชื่อเรียกอื่น : ผ้าคลุมมีชีวิต หรือลีฟวิ่ง เชราด์\nสายพันธุ์ที่เกี่ยวข้อง : ผู้คุมวิญญาณ (อาจเป็นไปได้)\nสีผิว : ดำ\nถิ่นกำเนิด : พบได้เฉพาะแถบภูมิอากาศเขตร้อนเท่านั้น\nลักษณะเด่น : คล้ายผ้าคลุมสีดําประมาณครึ่งนิ้ว กินมนุษย์\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ศาสตร์มืด\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\n\nเลธิโฟลด์ โชคดีที่เลธิโฟลด์เป็นสัตว์หายาก พบได้เฉพาะแถบภูมิอากาศเขตร้อนเท่านั้น เลธิโฟลด์มีลักษณะคล้ายผ้าคลุมสีดําประมาณครึ่งนิ้ว (จะหนาขึ้นหลังจากล่าและกินเหยื่อเข้าไปแล้ว) ลอยละล่องไปตามพื้นดินยามค่ำคืน เราได้รู้จักสัตว์ชนิดนี้ครั้งแรกจากบันทึกที่เขียนโดยพ่อมดเฟลเวียส เบลบี ผู้โชคดีรอดชีวิตจากการโจมตีของเลธิโฟลด์มาได้ ขณะกําลังพักผ่อนอยู่ที่เกาะปาปัวนิวกินีเมื่อปี ค.ศ. 1782\n\n\n\n\nตามที่เบลบีได้เขียนเล่าอย่างได้อารมณ์นี้ จะเห็นได้ว่าคาถาผู้พิทักษ์เป็นคาถาเพียงบทเดียวที่ปราบเลธิโฟลด์ได้ แต่เนื่องจากมันจะเล่นงานคนที่หลับอยู่ เหยื่อจึงแทบไม่มีโอกาสใช้เวทมนตร์ใด ๆ เลย เมื่อเหยื่อหมดสติเพราะขาดอากาศหายใจแล้ว เลธิโฟลด์ก็จะกินเหยื่อบนเตียงนอนนั่นเอง จากนั้นก็จะออกจากบ้านของเหยื่อไปโดยมีขนาดที่ค่อนข้างหนาขึ้น อ้วนขึ้น และจะไม่ทิ้งร่องรอยใด ๆ ทั้งของตนเองและของเหยื่อไว้เลย"
  },
  {
    "Id": 72,
    "Name": "เลเปรอคอน (Leprechaun)",
    "Description": "ชื่อ : เลเปรอคอน (Leprechaun)\nชื่อเรียกอื่น : คลอริคอร์น (Clauricorn)\nถิ่นกำเนิด : ไอร์แลนด์\nลักษณะเด่น : มีนิสัยซุกซน กินพืชเป็นอาหาร\nขนาดตัวโตเต็มวัย : สูงได้มากที่สุด 6 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ทีมควิดดิชแห่งชาติไอร์แลนด์\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nเลเปรอคอน แม้จะฉลาดกว่าแฟรี่ และดุร้ายกว่าน้อยกว่าอิมป์, พิกซี่ หรือด็อกซี่ แต่เลเปรอคอนก็ซุกซนมาก เลเปรอคอนพบได้เฉพาะในไอร์แลนด์ สูงได้มากที่สุดหกนิ้ว ตัวสีเขียว และใช้ใบไม้ทำเป็นเสื้อผ้า\n\nในบรรดาสัตว์ที่รูปร่างเหมือนมนุษย์ตัวจิ๋วทั้งหมด มีเพียงเลเปรอคอนเท่านั้นที่พูดได้ แต่มันก็ไม่เคยเรียกร้องขออยู่ในประเภท “สิ่งมีชีวิตชั้นสูง” เลย เลเปรอคอนออกลูกเป็นตัวและส่วนใหญ่จะอยู่ตามป่า แต่ก็ชอบดึงดูดความสนใจจากมักเกิ้ลด้วย จึงทำให้เลเปรอคอนปรากฏอยู่ตามนิทานสำหรับเด็ก ๆ มักเกิ้ลมากพอ ๆ กับแฟรี่ เลเปรอคอนเสกของที่มีลักษณะเหมือนทองคำได้ แต่ก็จะหายไปภายในไม่กี่ชั่วโมง ซึ่งเป็นเรื่องสนุกสนานมากสำหรับพวกมัน เลเปรอคอนกินใบไม้เป็นอาหารและแม้ว่าจะมีชื่อเสียงในฐานะตัวก่อกวน แต่ก็ไม่เคยสร้างความเดือดร้อนหนัก ๆ ให้มนุษย์มาก่อน"
  },
  {
    "Id": 73,
    "Name": "โลบาลัก (Lobalug)",
    "Description": "ชื่อ : โลบาลัก (Lobalug)\nสีผิว : เหลือง\nถิ่นกำเนิด : พบได้ที่ก้นทะเลเหนือ\nลักษณะเด่น : มีท่อยางพ่นพิษกับถุงพิษ\nขนาดตัวโตเต็มวัย : 10 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ชาวเงือก\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nโลบาลัก (Lobalug) พบได้ที่ก้นทะเลเหนือ เป็นสิ่งมีชีวิตรูปร่างไม่ซับซ้อน ขนาดยาวสิบนิ้ว ทั้งตัวมีแค่ท่อยางพ่นพิษกับถุงน้ำพิษ เมื่อถูกคุกคามมันจะสั่งให้ถุงน้ำพิษพ่นพิษใส่ศัตรู ชาวเงือกใช้โลบาลักเป็นอาวุธ และพ่อมดก็สกัดพิษของมันมาใช้ปรุงยา แต่การทําเช่นนั้นต้องอยู่ภายใต้การควบคุมอย่างเข้มงวด"
  },
  {
    "Id": 74,
    "Name": "สตรีลเลอร์ (Streeler)",
    "Description": "ชื่อ : สตรีลเลอร์ (Streeler)\nสายพันธุ์ที่เกี่ยวข้อง : หอยทาก\nถิ่นกำเนิด : พบได้ตามแถบแอฟริกา\nลักษณะเด่น : เปลี่ยนสีได้ทุกชั่วโมง เวลาคลานจะทิ้งรอยพิษไว้เป็นทาง เปลือกแหลม\nขนาดตัวโตเต็มวัย : ขนาดยักษ์\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nสตรีลเลอร์ (Streeler) เป็นทากยักษ์ที่เปลี่ยนสีได้ทุกชั่วโมง เวลาคลานจะทิ้งรอยพิษไว้เป็นทาง ซึ่งจะทําให้หญ้าที่มันผ่านแห้งเหี่ยวและไหม้ได้ สตรีลเลอร์เป็นสัตว์พื้นเมืองในหลายประเทศแถบแอฟริกา แต่ก็มีพ่อมดในยุโรป เอเชีย และอเมริกาที่เพาะพันธุ์มันได้สําเร็จ ผู้ที่ชื่นชอบการเปลี่ยนสีละลานตาของมันจะเลี้ยงมันไว้เป็นสัตว์เลี้ยง และพิษของสตรีลเลอร์ก็เป็นหนึ่งในไม่กี่อย่างที่ฆ่าฮอร์กลัมป์ได้"
  },
  {
    "Id": 75,
    "Name": "สนอลลีแกสเตอร์ (Snallygaster)",
    "Description": "ชื่อ : สนอลลีแกสเตอร์ (Snallygaster)\nสายพันธุ์ที่เกี่ยวข้อง : อ็อกคามี\nถิ่นกำเนิด : อเมริกาเหนือ\nลักษณะเด่น : ครึ่งนกครึ่งสัตว์เลื้อยคลานคล้ายมังกร มีเขี้ยวเป็นเหล็กฟันเลื่อยเอาไว้หั่นเหยื่อ นิสัยอยากรู้อยากเห็น ผิวหนังกันกระสุนได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nสนอลลีแกสเตอร์ สัตว์ท้องถิ่นอเมริกาเหนือ ครึ่งนกครึ่งสัตว์เลื้อยคลานลักษณะคล้ายมังกร เคยเชื่อกันว่าสนอลลีแกสเตอร์เป็นมังกรชนิดหนึ่ง แต่ปัจจุบันรู้แล้วว่ามันเป็นญาติห่าง ๆ ของอ็อกคามี มันพ่นไฟไม่ได้แต่มีเขี้ยวเป็นเหล็กฟันเลื่อยเอาไว้หั่นเหยื่อ\n\nเอ็นหัวใจสนอลลีแกสเตอร์อาจเคยถูกนำมาใช้เป็นหนึ่งในแกนกลางไม้กายสิทธิ์\n\nสนอลลีแกสเตอร์ละเมิดกฎหมายปกปิดความลับนานาชาติอยู่บ่อยครั้ง ความอยากรู้อยากเห็นตามธรรมชาติของพวกมันบวกกับหนังที่กันกระสุนได้ทําให้ไล่ยาก แถมยังชอบไปโผล่ตามหนังสือพิมพ์ของมักเกิ้ลบ่อย ๆ จึงได้ครองตําแหน่ง “สัตว์ชอบออกสื่อมากที่สุด” ร่วมกับสัตว์ประหลาดล็อกเนสส์\n\nตั้งแต่ปี ค.ศ. 1949 เป็นต้นมา สมาคมปกป้องสนอลลีแกสเตอร์ผู้ทุ่มเท ได้ปักหลักอยู่ที่แมริแลนด์อย่างถาวร เพื่อคอยลบความจําของมักเกิ้ลที่พบเห็นมัน"
  },
  {
    "Id": 76,
    "Name": "สนิดเจ็ตสีทอง (Golden Snidget)",
    "Description": "ชื่อ : สนิดเจ็ตสีทอง (Golden Snidget)\nชื่อเรียกอื่น : สนิดเจ็ต (Snidget)\nสายพันธุ์ที่เกี่ยวข้อง : นก\nสีตา : แดงเปล่งประกายเหมือนอัญมณี\nสีขน : ทอง\nลักษณะเด่น : ข้อต่อปีกหมุนได้รอบทิศ เดิมทีใช้ในการแข่งขันกีฬาควิดดิช\nขนาดตัวโตเต็มวัย : เล็กกว่า 1 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : กีฬาควิดดิช (อดีต)\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย1\nสถานะ : ใกล้สูญพันธุ์\n\n\nสนิดเจ็ตสีทอง (Golden Snidget) เป็นนกพันธุ์สงวนที่หายากมาก รูปร่างกลมป๊อก มีจะงอยปากแคบและยาวมาก ตาสีแดงเปล่งประกายเหมือนอัญมณี มันบินได้เร็วมาก และเปลี่ยนทิศทางบินได้ด้วยความเร็วและทักษะที่น่าอัศจรรย์ใจ ทั้งนี้ก็เพราะข้อต่อปีกของมันหมุนได้รอบทิศนั่นเอง\n\nขนและดวงตาของนกสนิดเจ็ตสีทองมีราคาสูงมาก จนทําให้มันเกือบถูกพ่อมดล่าจนสูญพันธุ์มาแล้ว แต่มีผู้มองเห็นอันตรายนี้ได้ทันท่วงที นกสายพันธุ์นี้จึงได้รับการอนุรักษ์ไว้ วิธีอนุรักษ์ที่ชัดเจนที่สุดคือการเอาลูกสนิชสีทองมาใช้แทนนกสนิดเจ็ตในกีฬาควิดดิช2 แหล่งอนุรักษ์พันธุ์สนิดเจ็ตมีอยู่ทั่วโลก"
  },
  {
    "Id": 77,
    "Name": "สฟิงซ์ (Sphinx)",
    "Description": "ชื่อ : สฟิงซ์ (Sphinx)\nสีตา : อัลมอนด์, เฮเซล\nสีขน : น้ำตาล\nถิ่นกำเนิด : อียิปต์\nลักษณะเด่น : ศีรษะและใบหน้าเป็นมนุษย์ ร่างกายเป็นสิงโต ฉลาดปราดเปรื่อง พูดภาษามนุษย์ได้ ชื่นชอบปริศนาคําทาย โหดร้ายโดยธรรมชาติ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nสฟิงซ์ (Sphinx) แห่งอียิปต์มีหัวเป็นมนุษย์ ตัวเป็นสิงโต พ่อมดแม่มดใช้สฟิงซ์เฝ้าของมีค่าหรือทางลับต่าง ๆ มานานกว่าพันปีแล้ว สฟิงซ์ฉลาดปราดเปรื่องและชื่นชอบปริศนาคําทายที่สุด สฟิงซ์จะอันตรายเฉพาะเมื่อมีผู้พยายามเข้าใกล้ของที่มันเฝ้ารักษาอยู่เท่านั้น"
  },
  {
    "Id": 78,
    "Name": "หนอนฟลอบเบอร์ (Flobberworm)",
    "Description": "ชื่อ : หนอนฟลอบเบอร์ (Flobberworm)\nสีผิว : น้ำตาล\nลักษณะเด่น : ผลิตเมือกออกมาได้ทั้งสองข้าง กินพืชเป็นอาหาร\nขนาดตัวโตเต็มวัย : 10 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่มีอันตราย/อาจเลี้ยงไว้ในครัวเรือนได้\nสถานะ : ยังคงมีอยู่\n\n\nหนอนฟลอบเบอร์ อาศัยอยู่ตามท้องร่องที่เปียกชื้น มันเป็นหนอนสีน้ำตาลตัวอ้วนที่ยาวได้ถึงสิบนิ้ว เคลื่อนไหวน้อยมาก หัวกับหางไม่แตกต่างกันและยังสามารถปล่อยเมือกออกมาได้ทั้งสองข้าง เมือกดังกล่าวอาจใช้ผสมให้น้ำยาข้นขึ้นได้ แม้ว่าหนอนฟลอบเบอร์จะกินผักได้แทบทุกชนิด แต่อาหารโปรดของมันคือผักกาดแก้ว\n\nหนอนฟลอบเบอร์เป็นหนึ่งในสิ่งมีชีวิตไม่กี่ชนิดที่สามารถเรียกได้ด้วยคาถาเรียกของ"
  },
  {
    "Id": 79,
    "Name": "อ็อกคามี (Occamy)",
    "Description": "ชื่อ : อ็อกคามี (Occamy)\nสีผิว : เทอร์ควอยซ์\nสีขน : ม่วง\nสีขนคลุมตัว : เขียวนกเป็ดน้ำ\nถิ่นกำเนิด : พบได้แถบตะวันออกไกลและอินเดีย\nลักษณะเด่น : ลําตัวเหมือนงู มีปีก ก้าวร้าวมาก กินเนื้อเป็นอาหาร ปกป้องไข่ เป็นสิ่งมีชีวิตประเภทโคราแนปทิซิค1\nขนาดตัวโตเต็มวัย : 15 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nอ็อกคามี (Occamy) พบได้แถบตะวันออกไกลและอินเดีย สัตว์ชนิดนี้ตัวกลมป้อม มีขาสองข้าง และมีปีก ลําตัวเหมือนงู อาจยาวได้ถึงสิบห้าฟุต อ็อกคามีกินหนูและนกเป็นอาหารหลัก แม้จะเคยโฉบเอาลิงไปกินบ้างก็ตาม อ็อกคามีดุร้ายกับทุกคนที่เข้าใกล้ โดยเฉพาะเมื่อมันปกป้องไข่ เปลือกไข่ออกคามีทําจากเงินที่อ่อนนุ่มที่สุดและบริสุทธิ์ที่สุด"
  },
  {
    "Id": 80,
    "Name": "ออเกอรีย์ (Augurey)",
    "Description": "ชื่อ : ออเกอรีย์ (Augurey)\nชื่อเรียกอื่น : นกฟีนิกซ์ไอริช (Irish Phoenix)\nสายพันธุ์ที่เกี่ยวข้อง : นก\nสีตา : ฟ้า\nสีขนคลุมตัว : ดําเหลือบเขียว\nถิ่นกำเนิด : อังกฤษและไอร์แลนด์ แต่บางครั้งก็พบอยู่ทางยุโรปเหนือ\nลักษณะเด่น : หน้าตาเศร้าหมอง จะร้องเมื่อฝนใกล้ตก ไม่สามารถใช้ขนทำเป็นปากกาขนนกได้\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\n\nออเกอรีย์ (Augurey) เป็นสัตว์พื้นเมืองของอังกฤษและไอร์แลนด์ แต่บางครั้งก็พบอยู่ทางยุโรปเหนือด้วย มันเป็นนกผอมเพรียว หน้าตาเศร้าหมอง รูปร่างอาจดูคล้ายนกแร้งตัวเล็กขาดอาหารอยู่บ้าง ออเกอรีย์มีสีดําเหลือบเขียว ขี้อายมาก จะทํารังอยู่ตามพุ่มไม้และดงไม้ที่มีหนาม กินแมลงขนาดใหญ่และแฟรีเป็นอาหาร จะบินเฉพาะตอนฝนตกหนัก นอกจากเวลานั้นจะซ่อนตัวอยู่ในรังที่มีรูปร่างเหมือนหยดน้ำตา\n\nออเกอรีย์มีเสียงร้องที่ต่ำมากและดังเป็นจังหวะ ซึ่งครั้งหนึ่งเคยเชื่อกันว่าเป็นเสียงทํานายความตาย พ่อมดมักหลีกเลี่ยงรังออเกอรีย์เพราะเกรงจะได้ยินเสียงน่ากลัวนั้น และเชื่อกันว่ามีพ่อมดมากกว่าหนึ่งรายที่เกิดหัวใจวายขณะเดินผ่านหมู่ไม้หนาทึบ แล้วได้ยินเสียงร้องของเจ้าออเกอรีย์ที่ไม่เห็นตัวเข้า1 อย่างไรก็ตาม ในที่สุดการวิจัยอันลําบากยากเย็นก็ได้เปิดเผยว่าออเกอรีย์ จะร้องเมื่อฝนใกล้ตก2 นับแต่นั้น ออเกอรีย์ก็เปลี่ยนฐานะเป็นนักพยากรณ์อากาศประจำบ้านที่ได้รับความนิยมมาก แม้หลายคนจะเห็นว่า เสียงร้องครวญครางเกือบตลอดเวลาในช่วงฤดูหนาวของมันยากจะทานทนได้ก็ตาม ขนของออเกอรีย์ใช้ทำปากกาขนนกไม่ได้เพราะไม่ดูดหมึก"
  },
  {
    "Id": 81,
    "Name": "อะโครแมนทูลา (Acromantula)",
    "Description": "ชื่อ : อะโครแมนทูลา (Acromantula)\nสายพันธุ์ที่เกี่ยวข้อง : แมงมุม\nสีตา : ดำ (ขาวขุ่น หากตาบอดตั้งแต่แรกเกิด)\nสีขน : ดำปี๋\nถิ่นกำเนิด : เกาะบอร์เนียว\nลักษณะเด่น : มีขนดําหนาปกคลุมลําตัว สามารถพูดภาษามนุษย์ เป็นสัตว์กินเนื้อ และสามารถหลั่งสารพิษ\nขนาดตัวโตเต็มวัย : แผงขาอาจยาวได้ถึงสิบห้าฟุต (ตัวเมียจะมีขนาดใหญ่กว่า)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตรายระดับเพชรฆาต\nสถานะ : ยังคงมีอยู่\n\n\nอะโครแมนทูลา (Acromantula) คือแมงมุมยักษ์แปดตาที่พูดภาษามนุษย์ได้ ถิ่นกําเนิดอยู่บนเกาะบอร์เนียว ซึ่งมันจะอาศัยอยู่ในป่าทึบ ลักษณะเด่นคือมีขนดําหนาปกคลุมลําตัว แผงขาอาจยาวได้ถึงสิบห้าฟุต มีก้ามซึ่งจะทําเสียงกระทบกันดังประหลาดเวลาอะโครแมนทูลารู้สึกตื่นเต้นหรือโกรธ รวมถึงสารพิษที่หลั่งออกมา อะโครแมนทูลาเป็นสัตว์กินเนื้อและชื่นชอบเหยื่อขนาดใหญ่ มันจะชักใยเป็นรูปโดมบนพื้นดิน เพศเมียมีขนาดใหญ่กว่าเพศผู้ และอาจวางไข่ได้มากถึงครั้งละหนึ่งร้อยฟอง ไข่จะนิ่มและมีสีขาว ขนาดใหญ่พอกับลูกบอลชายหาด และฟักเป็นตัวอ่อนในหกถึงแปดสัปดาห์ กองออกระเบียบและควบคุมสัตว์วิเศษกําหนดให้ไข่อะโครแมนทูลา จัดเป็นสินค้าห้ามซื้อขายประเภท ก ซึ่งหมายถึงว่ามีโทษสถานหนักหากนําเข้าหรือซื้อขาย"
  },
  {
    "Id": 82,
    "Name": "อิมป์ (Imp)",
    "Description": "ชื่อ : อิมป์ (Imp)\nสายพันธุ์ที่เกี่ยวข้อง : พิกซี่\nสีตา : เหลือง\nสีผิว : น้ำตาลเข้ม เทา ไปจนถึงดำ\nถิ่นกำเนิด : พบได้เฉพาะในอังกฤษและไอร์แลนด์\nลักษณะเด่น : มีอารมณ์ขันแบบทําลายข้าวของ ส่วนสูงใกล้เคียงกับพิกซี่ กินแมลงตัวเล็ก ๆ เป็นอาหาร\nขนาดตัวโตเต็มวัย : 6-8 นิ้ว\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : พ่อมดที่มีความสามารถทั่วไปสามารถรับมือได้\nสถานะ : ยังคงมีอยู่\n\n\nอิมป์ พบได้เฉพาะในอังกฤษและไอร์แลนด์ บางครั้งอาจจําสับสนกับตัวพิกซี่ได้ ทั้งคู่มีส่วนสูงใกล้เคียงกัน (ประมาณหกถึงแปดนิ้ว) แม้ว่าอิมป์จะบินไม่ได้อย่างพิกซี่ และสีสันไม่จัดจ้านเท่า (อิมป์มักจะมีสีน้ำตาลเข้มถึงดำ) แต่อิมป์ก็มีอารมณ์ขันแบบทําลายข้าวของคล้ายคลึงกับพิกซี่ อิมป์ชอบอยู่ตามพื้นที่เปียกชื้นหรือเป็นหนองบึง มักจะพบอิมป์อยู่แถบริมแม่น้ำ คอยดักแกล้งผลักและขัดขาคนที่ไม่ระวังตัว อิมป์กินแมลงตัวเล็ก ๆ เป็นอาหาร ลักษณะการขยายพันธุ์เหมือนแฟรี่ ต่างกันเพียงอิมป์ไม่มีช่วงเข้าดักแด้ ไข่ของอิมป์จะฟักเป็นตัวอ่อนที่สมบูรณ์เลยและมีส่วนสูงประมาณหนึ่งนิ้ว"
  },
  {
    "Id": 83,
    "Name": "อีรัมเพนท์ (Erumpent)",
    "Description": "ชื่อ : อีรัมเพนท์ (Erumpent)\nสีผิว : เทา\nถิ่นกำเนิด : แอฟริกา\nลักษณะเด่น : สารระเบิดในเขา\nขนาดตัวโตเต็มวัย : ขนาดกลาง (ตัวเมียสามารถมีขนาดใหญ่กว่าฮิปโปโปเตมัสปกติได้ถึงห้าเท่า)\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่ (ในจำนวนน้อย)\n\n\nอีรัมเพนท์ เป็นสัตว์แอฟริกาตัวใหญ่สีเทาฤทธิ์มาก เนื่องจากมีน้ำหนักตัวเกือบหนึ่งตัน บางครั้งจึงอาจถูกเข้าใจผิดว่าเป็นแรดได้ถ้ามองระยะไกล อีรัมเพนท์มีหนังหนาซึ่งป้องกันเวทมนตร์คาถาส่วนใหญ่ได้ มีเขาใหญ่แหลมคมงอกอยู่ตรงจมูก และมีหางยาวที่ดูเหมือนเชือก อีรัมเพนท์จะตกลูกครั้งละหนึ่งตัวเท่านั้น\n\nอีรัมเพนท์จะไม่ทําร้ายใครถ้าไม่ถูกยั่วยุอย่างหนัก แต่เมื่อไรที่มันบุกตะลุยขึ้นมา ผลลัพธ์ก็มักสยดสยองเสมอ เขาของอีรัมเพนท์เสียบทะลุได้ทุกอย่างนับตั้งแต่หนังไปจนถึงโลหะ และยังบรรจุของเหลวฤทธิ์อันตรายไว้เต็ม ทําให้อะไรก็ตามที่ถูกแทงระเบิดออก\n\nปัจจุบันอีรัมเพนท์มีจํานวนไม่มากนัก เนื่องจากเพศผู้มักระเบิดกันเองในฤดูผสมพันธุ์ พ่อมดแอฟริกาจะดูแลสัตว์ชนิดนี้ด้วยความระมัดระวังเป็นพิเศษ เขา หาง และสารระเบิดของอีรัมเพนท์ใช้ปรุงยาได้ และจัดอยู่ในสินค้าซื้อขายได้ประเภท ข (สินค้าอันตราย และต้องควบคุมอย่างเข้มงวด)"
  },
  {
    "Id": 84,
    "Name": "เออร์คลิง (Erkling)",
    "Description": "ชื่อ : เออร์คลิง (Erkling)\nสายพันธุ์ที่เกี่ยวข้อง : เอลฟ์ประจำบ้าน (อาจเป็นไปได้)\nสีผิว : น้ำตาล\nถิ่นกำเนิด : ป่าดํา เยอรมนี\nลักษณะเด่น : หลอกล่อเด็ก เสียงหัวเราะแหลมสูงที่ทําให้ตกอยู่ในภวังค์\nขนาดตัวโตเต็มวัย : 3 ฟุต\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่ แต่ถูกควบคุมอย่างเข้มงวด\n\n\nเออร์คลิง เป็นสิ่งมีชีวิตจําพวกเอลฟ์ มีถิ่นกําเนิดที่ป่าดําในเยอรมนี เออร์คลิงมีขนาดใหญ่กว่าตัวโนม (สูงโดยเฉลี่ยสามฟุต) ใบหน้าแหลมและมีเสียงหัวเราะแหลมสูงที่ทําให้เด็ก ๆ ตกอยู่ในภวังค์ได้ เออร์คลิงจะพยายามล่อเด็กให้ออกห่างจากผู้ปกครองแล้วจับมากิน อย่างไรก็ตาม การควบคุมอย่างเข้มงวดของกระทรวงเวทมนตร์เยอรมนี ช่วยลดเหตุร้ายที่เกิดจากตัวเออร์คลิงได้มากในช่วงสองสามศตวรรษที่ผ่านมา การล่าเหยื่อครั้งล่าสุดของเออร์คลิงเท่าที่ปรากฏคือ ตอนที่มันโจมตีพ่อมดวัยหกขวบชื่อบรูโน ชมิดท์ ซึ่งลงท้ายด้วยความตายของเจ้าเออร์คลิงเอง เมื่อหนูน้อยชมิดท์เอาหม้อใหญ่พับได้ของพ่อหวดเข้าที่หัวมันเต็มแรง"
  },
  {
    "Id": 85,
    "Name": "แอชวินเดอร์ (Ashwinder)",
    "Description": "ชื่อ : แอชวินเดอร์ (Ashwinder)\nสายพันธุ์ที่เกี่ยวข้อง : งู\nสีตา : แดงเพลิง\nสีผิว : เทาอ่อน\nถิ่นกำเนิด : ทั่วโลก\nลักษณะเด่น : เกิดจากไฟเวทมนตร์\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ไฟเวทมนตร์\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nแอชวินเดอร์ เกิดจากไฟเวทมนตร์ ที่ถูกปล่อยให้ลุกไหม้โดยไม่มีคนดูแลเป็นเวลานาน ๆ เป็นงูสีเทาอ่อน ตัวผอมบาง ดวงตาสีแดงเพลิง มันจะออกมาจากถ่านของกองไฟที่ไม่มีคนเฝ้า และเลื้อยหนีไปหลบอยู่ตามมุมมืดของสถานที่นั้นโดยทิ้งรอยขี้เถ้าเป็นทางตามหลัง\n\nแอชวินเดอร์มีชีวิตอยู่ได้เพียงหนึ่งชั่วโมง ในระหว่างนั้นก็จะค้นหาจุดที่มืดและปลอดคนเพื่อวางไข่ จากนั้นตัวของมันก็จะสลายกลายเป็นขี้เถ้า ไข่แอชวินเดอร์สีแดงสดใสและมีความร้อนสูงมาก ไข่จะลุกไหม้สถานที่ซึ่งมันอยู่ภายในไม่กี่นาทีถ้าไม่มีใครมาพบ และใช้คาถาที่เหมาะสมแช่แข็งเสียก่อน พ่อมดคนใดที่ทราบว่ามีแอชวินเดอร์หนึ่งหรือหลายตัวอยู่ในบ้าน จะต้องตามร่องรอยไปทันทีและหารังให้พบ ไข่ที่ถูกแช่แข็งแล้วมีค่ามากในการนํามาทํายาเสน่ห์ และอาจใช้กินทั้งใบเป็นยาแก้ไข้จับสั่นได้ แอชวินเดอร์พบได้ทั่วโลก"
  },
  {
    "Id": 86,
    "Name": "ฮอร์กลัมป์ (Horklump)",
    "Description": "ชื่อ : ฮอร์กลัมป์ (Horklump)\nสีผิว : ชมพู\nสีขน : ดำ\nถิ่นกำเนิด : สแกนดิเนเวีย แต่ขณะนี้แพร่พันธุ์ไปทั่วยุโรปตอนเหนือ\nลักษณะเด่น : คล้ายเห็ด มีขนแข็ง ๆ เหมือนลวดสีดําขึ้นอยู่หร็อมแหร็ม\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่มีอันตราย/อาจเลี้ยงไว้ในครัวเรือนได้\nสถานะ : ยังคงมีอยู่\n\n\nฮอร์กลัมป์ ถือกําเนิดในแถบสแกนดิเนเวีย แต่ขณะนี้แพร่พันธุ์ไปทั่วยุโรปตอนเหนือแล้ว ฮอร์กลัมป์รูปร่างคล้ายเห็ดสีชมพูที่ดูอวบอ้วน มีขนแข็ง ๆ เหมือนลวดสีดําขึ้นอยู่หร็อมแหร็ม ฮอร์กลัมป์ขยายพันธุ์ได้เก่งมาก มันจะขึ้นปกคลุมทั่วสวนขนาดกลางได้ภายในไม่กี่วัน แทนที่จะแผ่ราก ฮอร์กลัมป์จะชอนไชหนวดเหนียว ๆ ลงไปในดินเพื่อควานหาไส้เดือนอาหารโปรด ฮอร์กลัมป์เป็นอาหารที่โนมชื่นชอบมาก นอกจากนี้ก็ดูเหมือนจะไม่มีประโยชน์อะไรเด่นชัด\n\n\n\nการนำไปใช้และปฏิสัมพันธ์กับมนุษย์\n\n\n\nน้ำในกระเพาะของฮอร์กลัมป์ถูกนำมาใช้เป็นส่วนผสมการปรุงน้ำยาหลายชนิด อาทิเช่น น้ำยาวิกเกนเวลด์และยากำจัดวัชพืช\n\nนอกจากนี้ออโนเรีย คุณป้าของอัลบัส ดัมเบิลดอร์ ได้กล่าวไว้ครั้งหนึ่งว่า เธอได้ถอนหมั้นพ่อมดที่ทำงานในกองตรวจสอบการใช้เวทมนตร์ในทางที่ไม่ถูกต้อง ก็เพราะเธอพบความจริงทันเวลาว่า “เขามีหัวใจขึ้นขน” อย่างไรก็ตาม ลือกันว่าสาเหตุที่แท้จริงนั้นเป็นเพราะเธอเห็นเขากำลังลูบ ๆ คลำ ๆ ตัวฮอร์กลัมป์ ซึ่งเป็นสิ่งที่เธอเห็นว่าน่าตกใจยิ่งนัก"
  },
  {
    "Id": 87,
    "Name": "ฮิปโปกริฟฟ์ (Hippogriff)",
    "Description": "ชื่อ : ฮิปโปกริฟฟ์ (Hippogriff)\nสายพันธุ์ที่เกี่ยวข้อง : กริฟฟิน\nสีตา : เหลืองส้ม\nสีขน : หมอก, เกาลัด, บรอนซ์, สวาดอมชมพู, ดำสนิท\nสีขนคลุมตัว : สีเดียวกันกับสีขน\nถิ่นกำเนิด : ยุโรป\nลักษณะเด่น : มีหัวเป็นนกอินทรียักษ์ ตัวเป็นม้า กินเนื้อเป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nฮิปโปกริฟฟ์ มีพื้นเพอยู่ในยุโรป แต่ปัจจุบันพบได้ทั่วโลก มันมีหัวเป็นนกอินทรี ตัวเป็นม้า เลี้ยงให้เชื่องได้ แต่ต้องกระทําโดยผู้เชี่ยวชาญเท่านั้น เมื่อเข้าใกล้ฮิปโปกริฟฟ์จะต้องมองสบตามันไว้ตลอด การโค้งคํานับถือว่าแสดงเจตนาดี ถ้าฮิปโปกริฟฟ์โค้งตอบก็เข้าใกล้มันได้อย่างปลอดภัย\n\nฮิปโปกริฟฟ์ขุดดินหาแมลงกิน แต่ก็กินนกและสัตว์เลี้ยงลูกด้วยน้ำนมตัวเล็ก ๆ ด้วย ฮิปโปกริฟฟ์ที่ตั้งท้องจะสร้างรังบนดิน ซึ่งมันใช้วางไข่ขนาดใหญ่และบอบบางเพียงหนึ่งใบเท่านั้น ไข่จะฟักเป็นตัวภายในยี่สิบสี่ชั่วโมง ลูกฮิปโปกริฟฟ์จะพร้อมบินภายในหนึ่งสัปดาห์ แต่ต้องใช้เวลาเป็นเดือน ๆ กว่าจะบินไปกับพ่อแม่เป็นระยะทางไกล ๆ ได้"
  },
  {
    "Id": 88,
    "Name": "ฮิปโปแคมปัส (Hippocampus)",
    "Description": "ชื่อ : ฮิปโปแคมปัส (Hippocampus)\nสีผิว : หนังสีฟ้าเข้ม หรือหนังสีแดง\nถิ่นกำเนิด : กรีซ\nลักษณะเด่น : หัวและลําตัวท่อนหน้าเป็นม้า หางและลําตัวท่อนหลังเหมือนปลายักษ์ อาศัยอยู่ในน้ำ\nหนังสือที่เกี่ยวข้อง : สัตว์มหัศจรรย์และถิ่นที่อยู่\nความเกี่ยวพัน : ชาวเงือก\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nฮิปโปแคมปัส มีถิ่นกําเนิดในกรีซ หัวและลําตัวท่อนหน้าเป็นม้า แต่หางและลําตัวท่อนหลังเหมือนปลายักษ์ แม้ว่าสัตว์ชนิดนี้มักจะพบอยู่แถบเมดิเตอร์เรเนียน แต่ก็เคยมีพันธุ์หนังสีฟ้าเข้มตัวหนึ่งถูกชาวเงือกจับได้นอกชายฝั่งสกอตแลนด์เมื่อปี ค.ศ. 1949 และหลังจากนั้นชาวเงือกก็เลี้ยงมันไว้ ฮิปโปแคมปัสจะออกไข่ฟองใหญ่ลักษณะกึ่งโปร่งใส มองเห็นตัวอ่อนข้างในได้ ซึ่งเรียกว่าแทดโฟล (Tadfoal)"
  },
  {
    "Id": 89,
    "Name": "โฮแด็ก (Hodag)",
    "Description": "ชื่อ : โฮแด็ก (Hodag)\nสีตา : แดงสว่างเรือง\nสีขน : เทาและดำ\nถิ่นกำเนิด : อเมริกาเหนือ ปัจจุบันถูกกักให้อยู่ในพื้นที่สงวนแถบวิสคอนซิน\nลักษณะเด่น : หัวเหมือนกบ ขนาดเท่าสุนัขตัวใหญ่ มีเขาเวทมนตร์ที่มีคุณสมบัติวิเศษ อาศัยอยู่แถบฟาร์มของมักเกิ้ล กินมูนคาล์ฟเป็นอาหารหลัก\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : อันตราย/ต้องใช้ความรู้ของผู้เชี่ยวชาญ/พ่อมดที่มีทักษะสูงสามารถรับมือได้\nสถานะ : ยังคงมีอยู่\n\n\nโฮแด็ก เป็นสัตว์มีเขา ตาแดงสว่างเรืองและเขี้ยวยาว ขนาดเท่าสุนัขตัวใหญ่ เวทมนตร์ของโฮแด็กรวมอยู่ที่เขาเป็นหลัก เมื่อนําเขามาบดเป็นผงจะช่วยให้มนุษย์มีภูมิคุ้มกันฤทธิ์แอลกอฮอล์ และอยู่ได้โดยไม่ต้องนอนเป็นเวลาเจ็ดวันเจ็ดคืน โฮแด็กเหมือนสนอลลีแกสเตอร์ตรงที่เป็นสัตว์ท้องถิ่นอเมริกาเหนือ อีกทั้งมีพฤติกรรมที่กระตุ้นความสนใจและความอยากรู้อยากเห็นของมักเกิ้ลได้มากมาย มันกินมูนคาล์ฟเป็นอาหารหลัก และมักชอบแวะเวียนไปตามฟาร์มของมักเกิ้ลยามค่ำคืน กรมบิดเบือนข่าวสารโนแมจของมาคูซา พยายามกล่อมให้มักเกิ้ลเชื่อว่าข่าวการพบเห็นโฮแด็กเป็นเรื่องแหกตา ปัจจุบันพวกมันถูกกักให้อยู่ในพื้นที่สงวนแถบวิสคอนซินเป็นส่วนใหญ่"
  },
  {
    "Id": 90,
    "Name": "ไฮด์บีไฮนด์ (Hidebehind)",
    "Description": "ชื่อ : ไฮด์บีไฮนด์ (Hidebehind)\nสายพันธุ์ที่เกี่ยวข้อง : เดมิไกส์, ผีกูล\nสีขน : เงิน\nถิ่นกำเนิด : แมสซาชูเซตส์ อเมริกาเหนือ\nลักษณะเด่น : คล้ายอสุรกายและหมีผอมโซ ออกหากินเวลากลางคืน ล่องหนได้ ปรับเปลี่ยนรูปร่างได้ กินเนื้อมนุษย์เป็นอาหาร\nหนังสือที่เกี่ยวข้อง : สัตว์มหัศจรรย์และถิ่นที่อยู่\nประเภทที่ กระทรวงเวทมนตร์. จัดไว้ : ไม่สามารถฝึกหรือเลี้ยงไว้ในครัวเรือนได้เลย\nสถานะ : ยังคงมีอยู่\n\n\nไฮด์บีไฮนด์ เป็นสายพันธุ์ที่เกิดขึ้นโดยไม่ตั้งใจ ผู้นําเข้าสู่อเมริกาเหนือคือมิจฉาชีพจากโลกเก่าชื่อฟินีแอส เฟลตเชอร์ เขาเป็นผู้ค้าสิ่งประดิษฐ์และสัตว์ต้องห้าม ตั้งใจจะลักลอบนําเดมิไกส์เข้าโลกใหม่เพื่อใช้ทําผ้าคลุมล่องหน แต่เดมิไกส์หนีไปได้ตอนอยู่บนเรือแล้วผสมพันธุ์กับผีกูลที่แอบขึ้นเรือมาด้วย ลูกที่เกิดหนีเข้าป่าแมสซาชูเซตส์ไปตอนเรือของฟินีแอสเข้าเทียบท่า และลูกหลานของมันยังคงอาศัยอยู่แถบนั้นจวบจนถึงปัจจุบัน\n\nไฮด์บีไฮนด์เป็นสัตว์กลางคืน ล่องหนได้ และสามารถซ่อนตัวได้อย่างแนบเนียน ผู้ที่เคยเห็นมันบรรยายว่าเป็นสัตว์ตัวสูงขนสีเงินคล้ายหมีผอมโซ เหยื่อที่พวกมันชอบคือสิ่งมีชีวิตจำพวกมนุษย์ นักสัตว์วิเศษวิทยาประเมินว่าเป็นผลจากความทารุณของฟินีแอส เฟลตเชอร์ผู้ขึ้นชื่อว่าชอบทรมานสัตว์น่าสงสารที่อยู่กับเขา"
  }
]